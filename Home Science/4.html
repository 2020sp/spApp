
<!DOCTYPE html> 
<html> 
<head>
	<meta charset="utf-8">
    <meta name="viewport" content="width=device-width, initial-scale=1.0, maximum-scale=1.0, minimum-scale=1.0, user-scalable=no">
	<title>Mobilize</title> 
    <link rel="apple-touch-icon" href="assets/images/apple-touch-icon.png"/>
    <script>
		if (window.screen.height==568) { // iPhone 4"
		document.querySelector("meta[name=viewport]").content="width=320.1";
		}
    </script>
    <meta name="apple-mobile-web-app-capable" content="yes">
	<meta name="apple-mobile-web-app-status-bar-style" content="black">
    
    <!-- css -->
    <link rel="stylesheet" href="style.css" />
    <link rel="stylesheet" href="style4.css">

    <!-- scripts -->
	<script src="jquery-1.8.2.min.js.download"></script>
	<script src="jquery.mobile-1.3.0.min.js.download"></script>
	<script src="screen.js.download"></script> 
    
</head> 
<body>

<div data-role="page">
	
    
    
    <!-- header -->
	<div data-role="header" class="page-header" >
    	<a href="index.html" data-icon="arrow-l" data-iconpos="notext" data-direction="reverse" data-rel="back">Back</a>
    		<div class="logo"></div>
    	<a href="index.html" data-icon="home" data-iconpos="notext" rel="external" class="ui-btn-right">Home</a>
	</div>
    <!--/header -->
    
    
    <!-- main content -->
    <div data-role="content">
    
    <!-- banner & title -->
	<div class="bannerContainer">
		<img src="images/shadow1.png" class="banner">	
    </div>
  	<h2 class="pageTitle"><span>आहार, पोषण एवं स्वास्थ्य</span></h2>
        <div class="shadow1box"><img src="images/shadow1.png" class="shadow1" alt="shadow"></div>
	<!-- /banner & title -->
    

<div dir="ltr" style="text-align: left;" trbidi="on">
<span style="font-size: x-large;"><b>आहार, पोषण एवं स्वास्थ्य</b></span><br />
<br />
आहार शब्द सुनते ही असंख्य कल्पनायें हमारे मस्तिष्क में आती हैं। हम खाने-पीने के<br />
अतिरिक्त यह भी सोचते हैं कि हम कहाँ, किन लोगों के साथ और कैसे खाते हैं?<br />
आहार हमारे जीवन में एक महत्त्वपूर्ण भूमिका निभाता है साथ ही हमारे अस्तित्व से<br />
जुड़ा रहता है। शायद यह हमारे जीवन की सर्वाधिक महत्त्वपूर्ण आवश्यकता है।<br />
आहार छोटी-छोटी इकाइयों से मिलकर बनता है, जो हमारे शरीर को पोषण देता है।<br />
इनकी आवश्यकता अलग-अलग मात्रा में शरीर के विभिन्न अंगों को विशिष्ट कार्य<br />
संपन्न करने में होती है। तात्पर्य यह है कि अच्छा पोषण, अच्छे स्वास्थ्य के लिये<br />
आवश्यक होता है। यदि हमारे आहार में आवश्यक पोषक तत्त्व गलत मात्रा में हों,<br />
आवश्यकता से अधिक या कम हों तो हमारे शरीर में पोषक तत्त्वों का असंतुलन हो<br />
जाता है। ऐसी स्थिति में कई बीमारियाँ हो जाती हैं।<br />
<br />
<br />
<b>आहार क्या है?</b><br />
आहार शब्द ऐसी प्रत्येक वस्तु के लिये प्रयुक्त होता है जो हम खाते हैं तथा जो हमारे<br />
शरीर का पोषण करता है। इसमें ठोस, अर्द्धठोस तथा तरल सभी प्रकार के खाद्य<br />
पदार्थ शामिल रहते हैं। इस प्रकार, खाद्य पदार्थों में निम्नलिखित दो विशेषताएं होनी<br />
आवश्यक हैंः-<br />
<br />
<ol style="text-align: left;">
<li>;पद्ध पदार्थ खाने योग्य होना चाहिये</li>
<li>;पपद्ध पदार्थ से शरीर को पोषण मिलना चाहिय</li>
</ol>
<br />
<br />
<b>भोजन के कार्य</b><br />
भोजन के मुख्यतः तीन कार्य हैं-<br />
<b>(1) सामाजिक कार्य</b><br />
भोजन और खाना एक महत्त्वपूर्ण सामाजिक अर्थ रखता है। किसी अन्य व्यक्ति<br />
के साथ मिलजुल कर भोजन करने से सांमजस्य की भावना विकसित होती है।<br />
विश्व भर में भोजन किसी भी आयोजन का एक अंतरंग हिस्सा होता है। आपने<br />
देखा होगा कि बच्चे के जन्मदिन पर या परिवार में शादी-ब्याह और अन्य शुभ<br />
अवसरों पर दावत दी जाती है और उसमें सुस्वाद व्यंजन खिलाये जाते हैं।<br />
धार्मिक अनुष्ठानों में भी भोजन का विशेष महत्त्व होता है।<br />
<b>(2) मनोवैज्ञानिक कार्य</b><br />
हम सबकी कुछ भावनात्मक आवश्यकताऐं होती हैं जैसे सुरक्षा, प्रेम और<br />
आदर-सत्कार। इन भावनात्मक आवश्यकताओं की पूर्ति का भोजन एक माध्यम<br />
है। उदाहरणार्थ जब आपकी माँ आपकी पसंद का भोजन तैयार करती है तब<br />
आपको कैसा लगता है? आपको महसूस होता है कि माँ आपको प्यार करती है<br />
और आपका ध्यान रखती है। कभी-कभी भोजन पुरस्कार के रूप में भी दिया<br />
जाता है। क्या आपको याद है जब आपने बच्चे को अच्छा कार्य करने पर इनाम<br />
के रूप में चाॅकलेट दी हो? इसी प्रकार कुछ खाद्य पदार्थ बीमारी के साथ जुड़<br />
जाते हैं जैसे खिचड़ी या सादा भोजन। रूग्णावस्था में एक दुःखद सी अनुभूति<br />
होती है अतः उस समय दिया गया भोजन भी मनोवैज्ञानिक रूप से उन्हीं<br />
भावनाओं से जुड़ जाता है।<br />
<b>(3) शारीरिक कार्य-</b><br />
भोजन हमारे शरीर के लिये तीन विशिष्ट कार्य करता है-ऊर्जा<br />
प्रदान करना, शरीर विकसित करना तथा शारीरिक क्रियाओं को नियमित करना<br />
और रोगों से सुरक्षित रखना। आईये इन्हें विस्तार से पढ़ें।<br />
<br />
<b>(a) भोजन ऊर्जा प्रदान करता है</b><br />
प्रत्येक मनुष्य को काम करने के लिये ऊर्जा की आवश्यकता होती है। घर या<br />
बाहर कहीं भी घूमने, खाने और काम करने सभी में ऊर्जा की आवश्यकता होती<br />
है। जो भोजन आप करते हैं उससे यह शक्ति प्राप्त होती है। विश्राम करते समय<br />
भी ऊर्जा की आवश्यकता होती है। क्या आप बता सकते हैं क्यों? क्योंकि आपके<br />
शरीर के अंदर कुछ क्रियाएं निरंतर होती रहती हैं। जैसे हृदय द्वारा रक्त-संचालन,<br />
उदर द्वारा भोजन का पाचन, फेफड़ों द्वारा श्वास क्रिया आदि। सभी को<br />
अपनी-अपनी क्रिया करने के लिये ऊर्जा की आवश्यकता होती हैं। भोजन हमें<br />
यह शक्ति देता है।<br />
<br />
<b>(b) भोजन शरीर के विकास में सहायक होता है</b><br />
क्या आपने कभी सोचा है कि एक शिशु वयस्क कैसे बन जाता है? हमारा शरीर<br />
हज़ारों छोटी-बड़ी कोशिकाओं से मिलकर बनता है। शरीर को विकसित करने<br />
के लिये नयी-नयी कोशिकाएँ बनती रहती हैं। इन कोशिकाओं के बनने में<br />
भोजन का प्रमुख योगदान है। ये कोशिकाऐं कभी-कभी चोट से नष्ट या<br />
क्षतिग्रस्त हो जाती हैं, तब इनकी जगह नयी कोशिकाएँ बनती हैं। कोशिकाओं<br />
की मरम्मत भोजन द्वारा होती है। इस प्रकार भोजन शरीर को बनाने, विकसित<br />
करने और उसे ठीक करने का कार्य करता है।<br />
<br />
<b>(c) भोजन शरीर की क्रियाओं को नियमित करता है तथा रोग से शरीर की रक्षा</b><br />
<b>करता है</b><br />
शरीर के अन्दर प्रकट होने वाले रोगों और उनके कीटाणुओं से लड़ने की शक्ति<br />
हमें भोजन से ही मिलती है। हमारे शरीर में जो क्रियाएँ निरन्तर स्वतः हो जाती<br />
हैं उनका नियन्त्राण और उनका सुचारू रूप से चलना हमारे भोजन पर निर्भर<br />
है। श्वसन क्रिया, रक्त-संचालन, पाचन, मल-निष्कासन ये सब क्रियाऐं भोजन<br />
द्वारा ही व्यवस्थित और नियमित होती हैं। हमारे शरीर का तापमान 98ण्6 डिग्री<br />
फैरनहाईट या 37 डिग्री सेंटीग्रेड रहता है। इसी प्रकार हृदय की गति लगभग<br />
72/ मिनट होती है। शरीर से मल निष्कासन नियमित रूप से होना आवयश्यक<br />
है। यदि ऐसा नहीं होता तो कई गड़बड़ियाँ हो सकती हैं जैसे ‘कब्ज’ का रोग।<br />
भोजन द्वारा ही ये समस्त कार्य सुचारू और नियमित रूप से चलते हैं।<br />
<br />
<b>पोषण तथा पोषक तत्त्व</b><br />
&nbsp;हम सभी भोजन करते हैं। भोजन शरीर का पोषण करता<br />
है तथा शरीर को स्वस्थ रखता है। हम जो भोजन करते हैं वह विभिन्न प्रक्रियाओं से<br />
हो कर गुज़रता है जैसे पाचन, अवशोषण और फिर शरीर के विभिन्न भागों में रक्त<br />
संचालन द्वारा प्रयुक्त होता है। जिस भोजन का पाचन व अवशोषण नहीं हो पाता है<br />
वह निष्कासित कर दिया जाता है।<br />
<br />
<b>पोषक तत्त्व तथा उनके कार्य</b><br />
हम सभी जानते हैं कि भोजन हमारे शरीर को पोषण व स्वास्थ्य प्रदान करता है।<br />
भोजन में निहित पोषक तत्त्वों द्वारा शरीर को पोषण मिलता है। प्रश्न यह है कि ये<br />
पोषक तत्त्व कौन से हैं?<br />
<br />
<b>पोषक तत्त्व दो प्रकार के होते हैं-</b><br />
<b>(1) वृहद पोषक तत्त्व</b><br />
<b>(2) सूक्ष्म पोषक तत्त्व</b><br />
<br />
<b>1. वृहद पोषक तत्त्व-</b><br />
ये भोजन में बड़ी मात्रा में उपस्थित रहते हैं और शरीर के लिये<br />
बड़ी मात्रा में आवश्यक होते हैं।<br />
कार्बोहाड्रेट, प्रोटीन, वसा एवं तेल वृहद पोषक तत्त्वों की श्रेणी में आते हैं।<br />
<b><br /></b>
<b>2. सूक्ष्म पोषक तत्त्व</b><br />
ऐसे अन्य महत्त्वपूर्ण पोषक तत्त्व जो भोजन में अल्प मात्रा में रहते हैं पर शरीर के लिये<br />
आवश्यक हैं, सूक्ष्म पोषक तत्त्व कहलाते हैं। ‘खनिज’ और ‘विटामिन‘ सूक्ष्म पोषक तत्त्वों<br />
की श्रेणी में आते हैं। यदि ये सूक्ष्म पोषक तत्त्व उचित मात्रा में नहीं खाये जायें, तो कुछ<br />
रोग होने की संभावना हो जाती है।<br />
खनिज तथा विटामिन सूक्ष्म पोषक तत्त्व कहलाते हैं।<br />
<br />
<b>पानी</b><br />
पानी हमारे शरीर का मुख्य पोषक तत्त्व है। शरीर का 2/3 भाग पानी होता है।<br />
भोजन के बिना गुज़ारा हो सकता है किन्तु पानी के बिना नहीं। यह हमारे शरीर<br />
के सभी कोशिकाओं तथा अंगों के तंतुओं में पाया जाता है। यह तंतुओं और<br />
अंगों को चारों ओर से संरक्षण देकर उनकी आघातों से रक्षा करता है।<br />
पानी की सहायता से पोषक तत्त्व पाचन, अवशोषण तथा संवहन की प्रक्रिया<br />
द्वारा शरीर में पहुँचते हैं। पानी की सहायता से अनावश्यक तत्त्वों का मूत्रा के<br />
रूप में निष्कासन होता है तथा पसीने के निष्कासन से शरीर का तापमान<br />
संतुलित बना रहता है।<br />
साधारणतया हमें प्रतिदिन 6-8 गिलास पानी पीना चाहिये। पानी हमें दूध, छाछ<br />
या फलों के रस के रूप में भी मिल जाता है।<br />
<br />
<b>पोषक तत्त्वों की आवश्यकता</b><br />
अब हम समझ चुके हैं कि अच्छे स्वास्थ्य के लिये सभी पोषक तत्त्वों की शरीर को<br />
आवश्यकता होती है। पर पोषण की आवश्यकता को पूर्ण करने के लिये हमें कितना<br />
भोजन करना चाहिये? किसी भी व्यक्ति की पोषक तत्त्वों की आवश्यकता की मात्रा<br />
अलग-अलग बातों पर निर्भर करती है। आइये हम उनके बारे में समझें।<br />
पोषक तत्त्वों की मात्रा पर निम्नलिखित बातों का प्रभाव पड़ता है-<br />
<br />
<ol style="text-align: left;">
<li> आयु</li>
<li> लंबाई/भार</li>
<li> लिंग</li>
<li> जलवायु</li>
<li> स्वास्थ्य</li>
<li> व्यवसाय</li>
<li> शारीरिक दशा</li>
</ol>
<br />
<br />
<b>‘पोषण’</b><br />
एक वैज्ञानिक प्रक्रिया है जिसमें भोजन केन्द्र बिन्दु है। पोषण की सबसे सरल<br />
परिभाषा है- मुख में प्रवेश करने के बाद भोजन पर किया गया अध्ययन। पोषण की<br />
औपचारिक परिभाषा इस प्रकार है-ऐसी प्रक्रिया का अध्ययन जिसमें जीव अपनी वृद्धि,<br />
विकास व शरीर को बनाये रखने के लिये भोजन ग्रहण कर, उसे सही ढंग से उपयोग<br />
में लाते हैं। सभी भोज्य पदार्थों में कुछ ऐसे आवश्यक तत्त्व होते हैं जो हमारे शरीर में<br />
कुछ महत्त्वपूर्ण कार्य करते हैं। भोजन में उपस्थित ये आवश्यक तत्त्व ही ‘पोषक तत्त्व’<br />
कहलाते हैं।<br />
ये पोषक तत्त्व, शरीर के विभिन्न कार्यों में सहायक होते<br />
हैं जैसे कि वृद्धि में, अंगों के संरक्षण में, रोग के प्रति<br />
संरक्षण में।<br />
किसी भी व्यक्ति का स्वास्थ्य, उसके द्वारा प्रयुक्त भोजन<br />
के प्रकार व मात्रा पर निर्भर करता है। एक व्यक्ति के<br />
वृद्धि व विकास के लिये तथा स्वस्थ जीवन के लिये<br />
अच्छा पोषण अनिवार्य है। जब कोई व्यक्ति सही भोजन<br />
नहीं करता तो शरीर का सामान्य विकास नहीं होता। शरीर के कुछ अवयव में कुछ<br />
बीमारी की भी आशंका रहती है। कुपोषण से मानसिक व सामाजिक दोनों ही विकास<br />
पर प्रभाव पड़ता है।<br />
<br /></div>
   


	<ul data-role="listview" data-inset="true" id="listview" style="margin-bottom:0px">
			 
			<li><a href="index.html" data-prefetch data-ajax="false">Home</a></li>
	</ul>
	
	<!-- footer -->
	<div data-role="footer">
		<div data-role="navbar" class="custom-icons">
			<ul>
				<li><a href="http://bit.ly/yx2mXZ" id="run" data-icon="custom" data-theme="b">Directions</a></li>
				<li><a href="tel:18005551234" id="phone2" data-icon="custom" data-theme="b">Call Us</a></li>
				<li><a href="portfolio.html" id="photos2" data-icon="custom" data-theme="b" data-ajax="false">Portfolio</a></li>
				<li><a href="twitter.html" id="twitter" data-icon="custom" data-theme="b" data-ajax="false">Tweets</a></li>
			</ul>
		</div>
       
	</div>
	<!-- /footer -->

	
</div><!-- /page -->

 
</body>
</html>