<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">गुलाब शरबत </h2>
दहकती हुई गर्मी के मौसम में गुलाब का शरबत (rose sharbat ) दिल दिमाग और शरीर को ठंडक पहुंचाता है. इस समय गुलाब के फूल भी बहुतायत में मिल रहे हैं और यही समय है गुलकन्द और गुलाब का शर्बत (gulab sharbat drink) बनाने का.
<h3> आवश्यक सामग्री - Ingredients for Rose Sharbat</h3>
लाल गुलाब के फूल - लगभग 30 गुलाब)<br/>
चुकन्दर - 1<br/>
तुलसी के पत्ते - 20-25 पत्तियां<br/>
पोदीना के पत्ते - 20-25 पत्तियां<br/>
धनियां के पत्ते - एक बडी चम्मच कटा हुआ<br/>
छोटी इलाइची - 5-6<br/>
चीनी - 1 किग्रा. (5 कप)<br/>
नीबू - 4
<h3> विधि - How to make Rose Sharbat </h3>
गुलाब की पंखुड़ियों को 2 बार अच्छी तरह धोकर साफ कर लीजिये, धुली पंखुड़ियों को छलनी में रखकर अतिरिक्त पानी निकाल दीजिये, अब गुलाब की पंखुड़ियों को सूती साफ कपड़े पर फैलाइये, दूसरे कपड़े से भी पोंछ कर पानी हटा दीजिये. <br/>
<br/>
एक कप पानी उबालिये, हल्का गरम रहने पर, गुलाब पंखुड़ियों को मिक्सर में डालिये, उबला पानी डाल कर, गुलाब पंखुड़ियों को पीस लीजिये. <br/>
<br/>
पिसे गुलाब पंखड़ियों को छलनी में डालिये, किसी प्याले में गुलाब रस को छान कर अलग कर लीजिये. <br/>
<br/>
चुकन्दर को धोइये, छीलिये, टुकड़ों में काटिये, तुलसी, धनियां और पूदीना के पत्ते धोइये और इन सबको मिलाकर बारीक पीस लीजिये. पिसा हुआ मिश्रण और एक कप पानी, किसी बर्तन में डालिये और उबलने रखिये. उबाल आने के बाद धीमी आग पर 3-4 मिनिट तक उबलने दीजिये. आग बन्द कर दीजिये और इस मिश्रण को ठंडा होने दीजिये. मिश्रण के ठंडा होने के बाद, छलनी से छानिये और इस रस को प्याले में रख लीजिये. <br/>
<br/>
600 ग्राम चीनी को किसी बर्तन में डालिये, 200 ग्राम या 1 कप पानी मिलाइये, उबलने के लिये रखिये, चीनी घुलने के बाद, 1-2 मिनिट उबालिये और आग बन्द कर दीजिये और इस चाशनी को ठंडा होने दीजिये. <br/>
<br/>
बची हुई चीनी में इलाइची छील कर, दाने मिलाइये और पीस लीजिये. <br/>
<br/>
नीबू का रस भी एक प्याले में निकाल लीजिये. <br/>
<br/>
चीनी की चाशनी में गुलाब की पंखुड़ियों का रस, चुकन्दर इत्यादि के मिश्रण का रस और नीबू का रस मिलाइये. पिसी हुई चीनी भी इसी चाशनी में डाल दीजिये, सारी चीजों को अच्छी तरह मिलाइये. शरबत को 4-5 घंटे ढक कर रखे रहने दीजिये, ताकि सारे स्वाद मिलकर अच्छी तरह महकने लगे. <br/>
<br/>
गुलाब का गाड़ा शरबत (Concentrated Rose Sharbat) तैयार है, गुलाब के शरबत को कांच की बोटल में भर कर फ्रिज में रख लीजिये. और जब भी आप शरबत बनाना चाहें तब 1 गिलास ठंडे पानी में 2 बडी चम्मच गुलाब शरबत डालिये और मिलाइये. गुलाब शरबत को अधिक ठंडा करने के लिये, थोड़ी सी 1-2 क्यूब बर्फ डाली जा सकती है. गुलाब का शरबत बहुत ही स्वादिष्ट बना है. <br/>
<br/>
इस गुलाब शरबत (Gulab Sharbat) को 1 महिने तक फ्रिज में रख कर प्रयोग में ला सकते हैं.
<h3> सुझाव:</h3>
आप अपने पसन्द और स्वाद के अनुसार धनिया, पोदीना या तुलसी में से किसी को भी हटा भी सकते हैं या अन्य रस जैसे अनार का रस वगैरह गुलाब शरबत में मिला सकते हैं. </font>
</body>
</html>
