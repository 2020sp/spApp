<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">नीबू पोदीना शरबत</h2>
गर्मी से राहत पाने के लिये प्रकृति ने हमें नींबू दिया है. नीबू पोदीना अदरक का शरबत आपके दिल और दिमाग दोनों में ठंडक पहुंचायेगा. <br/>
<br/>
नींबू पोदीना अदरक का शरबत (Lemon Ginger Mint Mocktail) आप तुरन्त नीबू निचोड़ कर बना सकते हैं .  लेकिन मुझे इस शरबत को कन्सन्ट्रेट बना कर आवश्यकतानुसार प्रयोग करना अधिक सुविधाजनक लगता है.  यदि पसंद हो तो आप चीनी की जगह शहद का प्रयोग भी कर सकते हैं.
<h3> आवश्यक सामग्री - Ingredients for Lemon Mint Ginger Sharbat </h3>
नीबू -  14 - 15 नीबू मीडियम आकार के ( 1/2  किग्रा.)<br/>
चीनी -  5 कप (1 किग्रा.)<br/>
पोदीना - 1 बन्च ( पत्तियां 1 कप)<br/>
अदरक - 1 इंच लम्बा टुकड़ा<br/>
काला नमक - 1 छोटी चम्मच
<h3> विधि - How to make Lemon Mint Ginger Sharbat </h3>
चीनी को किसी बर्तन में डालिये, चीनी से तीसरे हिस्से का पानी डाल कर मिलाइये (1 किग्रा. चीनी में 300 ग्राम. पानी या 1 1/2 कप पानी) मिला दीजिये. <br/>
<br/>
इस चीनी पानी के घोल को आग पर पकने के लिये रखिये.  घोल में चीनी घुलने और उबाल आने के बाद 5-6 मिनिट और पका लीजिये, ये घोल अगर आप अपने हाथ के उंगली और अंगूठे के बीच लेकर देखे तो थोड़ा चिपकता है.  चीनी का घोल बन गया है आग बन्द कर दीजिये और घोल को ठंडा होने के लिये रख दीजिये. <br/>
<br/>
नीबू को धोइये और सारे नीबू रस निचोड़ लीजिये. पोदीना की पत्तियों को साफ पानी से 2 बार धो लीजिये, अदरक को छील कर धो लीजिये. <br/>
<br/>
पोदीना और अदरक को मिक्सर से बारीक पीस लीजिये.  पोदीना पीसते समय पानी का प्रयोग मत कीजिये बल्कि थोड़ा चीनी का घोल ही डालकर पीस लीजिये. <br/>
<br/>
चीनी के ठंडे घोल में पोदीना और अदरक का पिसा हुआ पेस्ट मिलाइये, नीबू का रस, काला नमक भी डालिये और मिला दीजिये.  शरबत को छानिये.  लीजिये नीबू पोदीना कन्सन्ट्रेट शरबत तैयार है.  आप इस शरबत को कांच या प्लास्टिक की सूखी साफ बोटल में भर कर अपने फ्रिज में रख सकती हैं.  ये नीबू पोदीना शरबत (Nimbu Podina Adrak Sharbat)  आप पूरे महिने तक पिया जा सकता है. <br/>
<br/>
पीने के लिये शरबत तैयार कीजिये: बोटल से कन्सन्ट्रेट शरबत निकालिये और 6 गुना पानी मिलाइये, 2-3 आइस क्यूब डालिये, ठंडा ठंडा नीबू पोदीना शरबत तैयार है.  ये ठंडा नीबू पोदीना शरबत पीजिये और बताइये कि कैसा लगा आपको ये शरबत. </font>
</body>
</html>
