<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">ठंडी चाय </h2>
जब भी गर्मी का पारा चढे, मचचाहे फ्लेवर व स्वाद में ठंडी चाय बना कर पीजिये. फ्लेवर के लिये छोटी इलाइची, दाल चीनी, जायफल, पोदीना और तुलसी जो भी पसन्द हो वह डाला जा सकता है. चाय में अलग अलग स्वाद के लिये नीबू, आम का क्रस, पाइन एपल क्रस या संतरे का जूस या पाइनएपल जूस लिया जा सकता है.
<h3>आवश्यक सामग्री - Ingredients for Ice Tea</h3>
चाय की पत्ती - 1 छोटी चम्मच<br/>
चीनी - 2 - 3 छोटी चम्मच<br/>
छोटी इलाइची - 2 छील कर पाउडर बना लीजिये<br/>
मेन्गो क्रस - 3-4 टेबल स्पून<br/>
नीबू - 1/2 नीबू का रस निकाल लीजिये और 4 नीबू के पतले कटे वेजेज
<h3> विधि - How to make Iced Tea at home?</h3>
किसी बर्तन में 2 कप पानी डालकर उबलने रख दीजिये. पानी में उबाल आने पर चीनी, चाय की पत्ती, और इलाइची पाउडर डालिये, गैस बन्द कर दीजिये. ढककर 2-3 मिनिट चाय को बर्तन में ही रख कर, चाय को ब्रू कर लीजिये. अब चाय को किसी बर्तन में छान कर निकाल लीजिये और फ्रिज में रखकर ठंडी कर लीजिये <br/>
<br/>
चाय ठंडी हो जाने पर, चाय में आधा नीबू का रस मिला लीजिये. 2 लम्बे गिलास लीजिये, प्रत्येक गिलास में 7-8 टुकड़े बर्फ के डालिये, 1.5- 2 टेबल स्पून मेन्गो क्रस डाल दीजिये, ठंडी की हुई चाय को दोंनो गिलास में आधा आधा डाल दीजिये. नीबू के वेजेज 2 प्रत्येक गिलास में डाल दीजिये, तैयार है कार्डामोम मेन्गो आइस्ड टी. ठंडी चाय पीजिये और तराबट लीजिये.
<h3> सुझाव:</h3>
चाय को ब्रू करते समय चाय को ज्यादा देर तक न उबालें चाय का स्वाद अच्छा नहीं रहता.<br/>
<br/>
ठंडी चाय अगर नीबू के स्वाद में बना रहे हैं तो 2 गिलास ठंडी चाय में 1 नीबू का रस डालकर मिलायें और चीनी 3-4 छोटी चम्मच कर दीजिये.<br/>
<br/>
ठंडी चाय को अगर संतरे का स्वाद में बना रहे हैं तो 2 कप ब्रू की हुई चाय में, आधा नीबू का रस और आधा कप संतरे का जूस डालिये.<br/>
<br/>
ठंडी चाय को अगर पाइन एपल के स्वाद में बना रहे हैं तो 2 कप ब्रू की हुई चाय में, आधा नीबू का रस और आधा कप पाइन एपल जूस डालें या 3-4 टेबल स्पून पाइन एपल क्रस डाल कर बनायें. </font>
</body>
</html>
