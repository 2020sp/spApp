<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">गोल्डन सीरप </h2>
गोल्डन सीरप, केक, कुकीज, पैनकेक बनाने में प्रयोग किया जाता है. दिखने में यह शहद या कार्न सीरप जैसा होता है. कॉमर्शियल गोल्डन सीरप (Golden Syrup) चीनी को रिफाइन करते समय निकलता है और बडे स्टोर्स में मिल जाता है. यदि आपको यह उपलब्ध न हो तो गोल्डन सीरप का विकल्प घर पर चीनी से आसानी से तैयार किया जा सकता है.
<h3>आवश्यक सामग्री - Ingredients for Golden Syrup.</h3>
चीनी - 1 कप<br/>
नीम्बू - 1 मध्यम साइज का<br/>
पानी - 1/4 कप.
<h3> विधि - How to make Golden Syrup at home.</h3>
गोल्डन सीरप बनाने के लिये दो बर्तन ले लीजिये एक में चीनी को कैरेमलाइज कीजिये और दूसरे बर्तन में चाशनी बनाइये. चीनी को कैरेमलाइज करने के लिये मोटे तले का बर्तन लीजिये.   चीनी को दोनों बर्तनों में बराबर बराबर आधा आधा बांट कर डाल दीजिये.  नीम्बू का रस निकाल कर प्याली में रख लीजिये.<br/>
<br/>
एक चीनी वाले बर्तन में पानी डालकर आग पर रख दीजिये. आग मध्यम रखिये और चीनी को बीच बीच में चलाते रहिये,  इसे इतना गर्म करना है कि सारी चीनी अच्छी तरह से घुल जाये. जब सारी चीनी अच्छी तरह से घुल जाये तो आग बन्द कर दीजिये और इस चाशनी में नींबू का रस डाल दीजिये. नीम्बू का रस चीनी को दुबारा क्रिस्टलाइज होने से रोकता है. <br/>
<br/>
अब दूसरे बर्तन में सिर्फ चीनी को मध्यम गैस पर रखिये और चीनी को चमचे से लगातार चलाते रहिये. थोड़ी देर में चीनी पिघलना शुरू हो जायेगी. चीनी को लगातार चलाते रहिये. चीनी को तब तक गर्म करना है जब तक चीनी अच्छी तरह पिघल कर कैरेमलाइज हो जाय और इसमें हल्के झाग निकलने लगे.<br/>
<br/>
जब चीनी कैरेमलाइज हो कर इसमें हल्के झाग आने शुरू हो जायें तो गैस बन्द कर दीजिये और दूसरे बर्तन की गरम चाशनी को चमचे से थोड़ा थोड़ा करके इस कैरेमलाइज चीनी में डालिये और दूसरे हाथ से कैरेमलाइज चीनी को चलाते भी रहिये, यह ध्यान रखिये कि चीनी की चाशनी (शुगर सीरप) जो बनाकर तैयार की है गर्म हो. यदि कैरेमलाइज चीनी में डालने वाला शुगर सीरप गर्म नहीं होगा तो कैरेमलाइज चीनी में गुठले पड़ सकते है. <br/>
<br/>
जब सारा शुगर सीरप कैरेमलाइज चीनी में मिल जाये.  इसे हल्का ठंडा होने पर छान लीजिये.  एकदम ठंडा होने तक मत रुकिये नहीं तो आपका गोल्डन सीरप गाड़ा हो जायेगा और इसे छानने में दिक्कत आयेगी. <br/>
<br/>
गोल्डन सीरप (Homemade Golden Syrup) तैयार है. इसे आप केक, कुकीज, डिजर्ट्स, कोल्ड ड्रिंक्स आदि में प्रयोग कर सकते है.
<h3>सुझाव:</h3>
यदि आपको गोल्डन सीरप अधिक नटी फ्लेवर में चाहिये तो नीबू का रस निचोडने के बाद निकले छिलके के छोटे छोटे टुकडे करके रख लीजिये और जैसे ही चीनी कैरेमलाइज हो इसमें डाल दीजिये, बाद में ये छिलके छान कर हटा दीजिये.<br/>
<br/>
यदि आपको गोल्डन सीरप अधिक गाड़ा लगे तो इसमें पानी मिलाकर पतला भी कर सकते है. </font>
</body>
</html>
