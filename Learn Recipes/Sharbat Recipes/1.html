<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मेन्गो पल्प </h2>
आम से बहुत सारी चीजें बनाई जाती है, लेकिन हम इन्हैं आम के मौसम में यानि कि 2-3 महिने, जब तक आम बाजार मिल रहे हैं, तब तक ही बना पाते है. आम के मौसम में आम का पल्प बनाकर फ्रीजर में रख लिया जाय तब हम आम के इस स्वाद को आम के अगला सीजन आने तक प्रयोग कर सकते हैं. आम का पल्प बनाने के लिये अपनी पसन्द वाली वैरायटी के आम ले सकते हैं, अगर पल्प में रेशे हो तो पल्प को छान कर रखा जा सकता है.
<h3>आवश्यक सामग्री</h3>
पके हुये आम -1 किग्रा (4-5 मीडियम आकार के आम)
<h3> विधि - How to Make Mango Puree</h3>
आम को धोकर सुखा लीजिये. एक आम उठाइये, छीलिये और पल्प को एक - डेड़ इंच के टुकड़ों में काट लीजिये, गुठली को हटा दीजिये. सारे आम के गूदे को काट कर तैयार कर लीजिये.<br/>
<br/>
कटे हुये आम के टुकड़ों को मिक्सर ग्राइन्डर में डालिये और बारीक पीस लीजिये. आम की प्यूरी तैयार है. तैयार प्यूरी या पल्प को एअर टाइट कन्टेनर में भर कर, फ्रीजर में रख दीजिये.<br/>
<br/>
जब भी आपको आम के पल्प से कुछ बनाना हो फ्रीजर से पल्प का कन्टेनर निकालिये और 2-3 मिनट के बाद, पल्प हल्का सा सोफ्ट हो तब चाकू या चमचे से काट कर जितना पल्प चाहिये उतना निकाल लीजिये और यूज कीजिए. बचे हुये पल्प को तुरन्त ही फ्रीजर में बापस रख दीजिये और जब भी आपको पल्प चाहिये इसे निकालते रहिये. इस आम के पल्प को आम का दूसरा सीजन आने तक यूज किया जा सकता है.
<h3> सुझाव:</h3>
पल्प को बनाने के बाद तुरन्त फ्रीजर में रखें और निकालते समय पूरा ध्यान रखें कि पल्प 3-4 मिनट से ज्यादा बाहर न रहे. अगर पल्प ज्यादा देर बाहर रहा तो वह मेल्ट हो जायेगा, और बार बार मेल्ट होने की वजह से उसका स्वाद खराब हो सकता है. पल्प को छोटे छोटे कन्टेनर में भरकर भी रखा जा सकता है, एक बार में एक कन्टेनर का पल्प यूज कर सकते हैं. </font>
</body>
</html>
