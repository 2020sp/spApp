<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style="color:#FFFFFF;background-color:#FFFFFF" >
<font style="color:#000000">
<h2 align="center">गुलाब जामुन</h2>
<h3> आवश्यक सामग्री </h3>
·         मावा (खोया)  3०० ग्राम <br/>
·         मैदा (रिफाइन्ड फ्लोर )  5० ग्राम (2 बड़े चम्मच) <br/>
·         काजू 1   टेबल स्पून बारीक कटा हुआ <br/>
·         पिस्ता 1 टेबल स्पून बारीक कटा हुआ <br/>
·         चीनी 6०० ग्राम <br/>
·        1/4 छोटा चम्मच इलाइची पाउडर <br/>
·   1/4 छोटा चम्मच खाने वाला सोडा <br/>
·         घी गुलाब जामुन तलने के लिये
<h3> विधि </h3>
मावा, इलाइची पाउडर, खाने वाला सोडा और मैदा को मिला के एक बड़े बर्तन में रखकर तब तक मलें जब तक कि वह नरम, चिकना गूथे हुये आटे जैसा न लगने लगे. गुलाब जामुन बनाने के लिये मावा तैयार है. <br/>
<br/>
गुलाब जामुन तलने से पहले चाशनी बना कर तैयार कर लीजिये. चाशनी बनाने के लिए एक बर्तन में चीनी और 2 कप पानी मिलाकर आग पर चाशनी बनने के लिये रखिये.चाशनी में जब उबाल आ जाय, चीनी पानी में घुल जाय उसके बाद 8-10 मिनिट तक और पकायें. चाशनी के घोल से लेकर 1-2 बूंद प्लेट में टपकायें. अंगूठे और अंगुली के बीच चिपका कर देख लीजिए, चाशनी उंगली और अंगूठे के बीच चिपकनी चाहिये, आधा तार की चाशनी यानि कि तार बहुत ही कम दूरी तक बने. चाशनी तैयार है.<br/>
<br/>
अब  तैयार मावा से थोड़ा सा मावा (करीब एक छोटी  चम्मच) निकालिये, उसे हथेली पर रखकर चपटा करके 3-4 काजू और पिस्ते के टुकड़े भरने के लिये उसके ऊपर रखें. मावा को चारों ओर से उठा कर काजू और पिस्ता को मावा के अन्दर बन्द कर दीजिये, अब दोनों हथेलियों के बीच रख कर गोल करिये, मावा का गोला अच्छी तरह बन जाने के बाद प्लेट में रख लीजिये. सारे गोले इसी तरह तैयार कर लीजिये. <br/>
<br/>
कढ़ाई में घी डाल कर गरम कीजिये, फिर  गैस को धीमा करके 4-5  गोले, कढ़ाई में डालें और तलें, गुलाब जामुन को तलते समय उस पर कलचुल न लगायें बल्कि गरम गरम घी उस पर कलछुल से डालें और हल्का ब्राउन होने के बाद हल्के से हिला हिला कर तलें,  गुलाब जामुन के चारों तरफ ब्राउन होने तक तल लीजिये. <br/>
<br/>
तले गुलाब जामुन कढ़ाई से निकाल कर  चाशनी में डुबा दीजिये.  इसी तरह सारे गुलाब जामुन बनाकर, तल कर चाशनी में डुबा दीजिये, बने हुए जामुनचाशनी में <br/>
<br/>
करीब एक दो घंटे तक भीगा के रखिए. 1-2 घंटे में गुलाब जामुन मीठा रस सोखकर तैयार हो जायेंगें. गुलाब जामुन तैयार हैं. इन्हें गरम गरमा परोसिये और खाइये </font>
</body>
</html>
