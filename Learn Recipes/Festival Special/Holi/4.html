<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style="color:#FFFFFF;background-color:#FFFFFF" >
<font style="color:#000000">
<h2 align="center">मूंग की दाल के मिनी समोसे</h2>
<h3> आवश्यक सामग्री - Ingredients of Mini Samosa </h3>
<h4> समोसे का आटा बनाने के लिये </h4>
मैदा - डेढ़ कप<br/>
घी - एक चौथाई कप मोयन के लिए<br/>
नमक - स्वादानुसार
<h4> भरावन बनाने के लिये </h4>
मूंग दाल - आधा कप<br/>
काजू टुकड़ा, किशमिश - एक एक बड़े चम्मच<br/>
तेल - 2 बड़े चम्मच<br/>
हींग - 1 चुटकी<br/>
जीरा - एक चौथाई छोटी चम्मच<br/>
धनियां पाउडर - 1 छोटी चम्मच<br/>
सौंफ दरदरा कुटा हुआ - एक चम्मच<br/>
हरी मिर्च - 2<br/>
अदरक - 1 इंच लम्बा टुकड़ा<br/>
लाल मिर्च पाउडर - एक चौथाई छोटी चम्मच<br/>
गरम मसाला - एक चौथाई छोटी चम्मच<br/>
अमचूर पाउडर - एक छोटी चम्मच<br/>
नमक - स्वादानुसार<br/>
तेल - समोसे तलने के लिये
<h3> विधि - How to make Moong Dal Mini Samosa </h3>
<h4> भरावन बनाने के लिए </h4>
मूंग की दाल साफ करके धोइये और 2 घंटे के लिये पानी में भिगो दीजिये, दाल को चलनी में थोड़ी देर के लिये रख दीजिये ताकि इसका सारा पानी निकल जाय. <br/>
<br/>
धुली दाल को बिना पानी डाले हरी मिर्च और अदरक के साथ बारीक पीस लीजिये. <br/>
<br/>
कढाई में दो चम्मच तेल डाल कर गरम कीजिये. गरम तेल में हींग, जीरा डालिये, जीरा भुनने के बाद पिसी हुई दाल डालिये, दाल को कलछुल से चलाते हुये भूनिये, गैस धीमी ही रखिये <br/>
<br/>
फिर धनियां पाउडर, सौंफ, लाल मिर्च, गरम मसाला, अमचूर पाउडर और नमक भी डाल दीजिये, <br/>
<br/>
दाल को ब्राउन और सूख जाने तक भूनिये, काजू और किशमिश भी मिला दीजिये. <br/>
<br/>
समोसे में भरने के लिये भरावन तैयार है.
<h4> समोसे का आटा बनाने के लिए </h4>
मैदा को छान कर किसी बर्तन में निकाल लीजिये, मैदा में घी और नमक हाथो से अच्छे से मिलाइये, फिर गुनगुने पानी की सहायता से कड़ा आटा पूरी के आटे जैसा गूथ लीजिये. <br/>
आटे को आधे घंटे के लिये हलके गीले कपडे से ढककर रख दीजिये. समोसे बनाने के लिये आटा तैयार है.
<h4> समोसे बनाने के लिए </h4>
गुथे हुये आटे को एक बार फिर से गुंध ले फिर उसमे से एक नीबू के बराबर आटा लेकर लोई बनाये बेलन की सहायता से पूरी से छोटा करीब 4 इंच के व्यास की पतली बेलिये. <br/>
<br/>
चम्मच मैदा में दो चम्मच पानी मिलकर पेस्ट लीजिये. <br/>
<br/>
पूरी को 2 बराबर भागों में बीच से काट लीजिये. पूरी का एक हिस्सा उठाइये, फिर दोनों कोने मिला कर कोन बनांये कोनं को मैदे के पेस्ट चिपकाइये. <br/>
<br/>
इस कोन में एक छोटी चम्मच मिश्रण या जितनी उसमे भर जाये भरिये, भरने के बाद, ऊपर भी मैदे का पेस्ट लगा के दोनों तरफ से बीच में एक एक प्लेट डाल का चिपका दीजिये. <br/>
<br/>
समोसे को एक थाली में रखते जाइये और सारे समोसे इसी तरह बनाकर तैयार कर लीजिये. जब सारे समोसे तैयार हो जाये तब इनको तलना शुरू करते है. <br/>
<br/>
कढाई में तेल डाल कर गरम कीजिये. <br/>
<br/>
जब तेल अच्छे से गरम हो जाये तो गैस को मीडियम पर करके तेल में 10-12 समोसे एक बार में डालिये और हल्के ब्राउन होने तक तलिये. कढाई से समोसे किसी पेपर नैपकिन पर निकालिये. इसी तरह से सारे समोसे तल कर निकाल लीजिये. <br/>
<br/>
आपके दाल के समोसे तैयार हो गये हैं. <br/>
<br/>
ठन्डे होने के बाद किसी एअर टाइट कन्टेनर में भर कर रख दीजिये. एक सप्ताह से भी अधिक दिनों तक ये समोसे खा सकते है ये ख़राब नहीं होंगे. </font>
</body>
</html>
