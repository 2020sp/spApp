<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">स्वीट मिल्क रॉल्स </h2>
स्वाद हल्के मीठे और बहुत ही स्वादिष्टस्वीट मिल्क रॉल्स सभी को बहुत पसंद आते है. आप इन रॉल्स को सुबह नाश्ते में और शाम के समय डिनर में खा सकते हैं, या कभी भी हल्की भूंख लग रही है, आप इन्हैं खा सकते हैं.
<h3>आवश्यक सामग्री - Ingredients for Sweet Milk Dinner Rolls</h3>
मैदा - 2 कप (250 ग्राम)<br/>
ड्राई एक्टिव यीस्ट - 1 छोटी चम्मच<br/>
नमक - 1/4 छोटी चम्मच<br/>
मक्खन - 1 बडा़ चम्मच<br/>
पाउडर चीनी - ¼ कप (चार बडे़ चम्मच)<br/>
दूध - 1 कप
<h3> विधि - How to make Sweet Milk Dinner Rolls</h3>
एक बडे़ प्याले में मैदा डाल दीजिये इसमें ड्राई एक्टिव यीस्ट, नमक, पिघला हुआ मक्खन, चीनी पाउडर डाल कर अच्छी तरह से मिला दीजिये, और गुनगुने दूध की सहायता से नरम आटा गूंथ कर तैयार कीजिये, हाथों पर थोडा़ सा मक्खन लगा कर गूंथे हुए आटे को मसल-मसल कर 5-6 मिनिट तक मसल मसल कर चिकना कीजिये. गुथे आटे को चारों ओर से मक्खन लगाकर चिकना करके 2 घंटे के लिये ढककर, गरम जगह पर रख दीजिये, आटा फूल कर दुगना हो जायेगा. <br/>
<br/>
2 घंटे बाद जब आटा फूल कर दुगुना हो जाये तो हाथ पर थोडा़ सूखा मैदा लगाकर आटे को पंच करके थोड़ा सा मसल लीजिये. अब आटे को बराबर साईज के टुकडो़ं में तोड़ लीजिए. इतने आटे से करीब आठ भाग करते हुये तोड़ लीजिये, अब एक-एक टुकडे़ को उठाते हुए गोल आकार देते हुए रॉल्स बना लीजिए<br/>
<br/>
बेकिंग ट्रे लीजिए और इसे तेल लगाकर अच्छे से चिकना कर लीजिए और सभी रॉलस को थोड़ी थोड़ी दूरी पर लगाकर ट्रे में रखते जाईये. अब इन रॉल्स के उपर थोडा़ सा तेल लगा कर चिकना कर लीजिए. ट्रे में रखे रॉल्स को ढककर आधे घंटे के लिए रख दीजिये, रॉल्स फूल कर तैयार हो जायेंगे.<br/>
<br/>
रॉल्स को बेक कीजिये:<br/>
<br/>
ओवन को 180 डिग्री सेन्टिग्रेड पर प्रिहीट कर लीजिये. ओवन गर्म होने बाद रॉल्स से भरी ट्रे को ओवन में रख दीजिये और 180 डि.से. पर 15 मिनिट बेक कीजिए, और चैक कीजिये, रोल्स अभी ब्राउन नहीं हुये समय को बढ़ाते हुये मिल्क रोल्स ऊपर से अच्छे ब्राउन होने तक बेक कर लीजिये.<br/>
<br/>
मिल्क रॉल्स तैयार हैं, इनके ऊपर थोड़ा सा मक्खन लगा दीजिए जिससे इनका स्वाद बढ़ जाता है. मिल्क रॉल्स को आप जैम, बटर के साथ या ऎसे ही खा सकते हैं यह बहुत स्वादिष्ट लगते हैं. इन्हें आप बच्चों को जैम के साथ टिफिन में खाने के लिए दे सकते हैं.
<h3> सुझाव :-</h3>
अलग अलग ओवन में बेकिंग के टाइम में ओवन के हिसाब से फर्क हो सकता है. </font>
</body>
</html>
