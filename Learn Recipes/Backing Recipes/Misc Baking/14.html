<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पफ पेस्ट्री बिस्किट </h2>
पफ पेस्ट्री शीट्स से पफ वेज रोल, पफ पेस्ट्री, या पनीर मरोडी तो बना ही सकते हैं लेकिन आपको तुरत फुरत स्वादिष्ट बिस्किट चाहिये और घर में पफ पेस्ट्री शीट्स हो तो पफ बिस्किट का कोई विकल्प नहीं.
<h3>आवश्यक सामग्री - Ingredients for Puff Biscuits</h3>
पफ पेस्ट्री शीट्स
<h3>विधि - How to make Puff Biscuits</h3>
पफ बिस्किट्स के लिये आपको पफ पेस्ट्री शीट्स चाहिये. आप पफ पेस्ट्री शीट्स बाजार से ला सकते हैं. यदि आपके यहां पफ पेस्ट्री शीट्स उपलब्ध न हो तो आप इन्हें घर में भी बना सकते हैं. हम पफ पेस्ट्री शीट्स एक महीने में एक बार बना कर फ्रीजर में रख देते हैं और आवश्यकता पड़ने पर इसे उपयोग करते रहते हैं. पर पेस्ट्री शीट्स बनाने की विधि निम्न है.<br/>
<br/>
यदि आपने पफ पेस्ट्री शीटस फ्रीज की हुई हैं तो इन्हें फ्रीजर से निकाल कर 4-5 घंटे पहले निकाल कर रख दीजिये या फिर तुरन्त निकाल कर माइक्रोवेव से डिफ्रोस्ट कर लीजिये.<br/>
<br/>
पफ पेस्ट्री शीटस को बेलने के लिये किसी बोर्ड पर रखिये, सूखा मैदा छिड़क कर और थोड़ा बड़ा कर लीजिये और अपने मन पसन्द आकार या (1 1/4*1 1/4)" के चौकोर टुकड़े काट लीजिये. इसी प्रकार सारे पफ पेस्ट्री शीट्स के टुकड़े काट लीजिये. <br/>
<br/>
ओवन को पहले से 230 सेग्रे. पर गरम कीजिये, पफ पेस्ट्री बिस्किट के लिये काटे गये टुकड़ों को ट्रे में थोड़ी थोड़ी दूरी पर लगाइये. ट्रे को ओवन में रखिये और ओवन को 15 मिनिट के लिये सैट कर दीजिये. <br/>
<br/>
ओवन का समय समाप्त होने के बाद ट्रे बाहर निकालिये और बिस्किट्स को पलट कर ट्रे को फिर से ओवन में रखिये और ओवन को 180 सेग्रे. पर सैट करके 15 मिनिट के लिये लगा दीजिये. अगर पफ पेस्ट्री बिस्किट नरम लग रहे हों तो आप ओवन को 160 सेग्रे. पर सैट करके 10 मिनिट के लिये पफ पेस्ट्री बिस्किट्स को कुरकुरे होने के लिये रखिये. <br/>
<br/>
कुरकुरे पफ पेस्ट्री बिस्किट बन कर तैयार हो गये हैं. ताजा और स्वादिष्ट पफ पेस्ट्री बिस्किट्स को खाने के लिये बच्चों को दीजिये और आप भी खाइये, बचे हुये पफ पेस्ट्री बिस्किट्स को एअर टाइट कन्टेनर में भर कर रख लीजिये और जब भी आपका मन करे कन्टेनर से बिस्किट्स निकालिये और खाइये.
<h3> पफ चीज बिस्किट्स - Puff Cheese Biscuits Recipe</h3>
बनाने के लिये पफ पेस्ट्री शीट्स लीजिये, एक शीट पर कद्दूकस किया, मसाला मिला हुआ पनीर डालिये, दूसरी पफ शीट इसके ऊपसे से ढक दीजिये और दोंनों को दबाव देते हुये थोड़ा पतला बेल दीजिये, अपने पसन्द के अनुसार चाकू से 2 या 4 टुकड़े कर लीजिये.<br/>
<br/>
जिस तरीके से साधारण पफ पेस्ट्री बिस्किट बेक किये है उसी तरीके से पफ चीज बिस्किट बना लीजिये.
<h3> खारी बिस्किट - How to make Bombay Khari Biscuits</h3>
खारी बिस्किट विशेष रूप में मुम्बई में अधिक प्रचलित हैं. यह पफ पेस्ट्री का ही भारतीय संस्करण है. इसे भी पफ पेस्ट्री शीट्स से बना सकते हैं. पफ पेस्ट्री को चौकोर या लम्बे आकार में काटिये और इसके ऊपर अजवायन छिडक कर बेक कर लीजिये. </font>
</body>
</html>
