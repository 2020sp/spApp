<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> पफ पेस्ट्री </h2>
घर में बनी पफ पेस्ट्री (Homemade Puff Pastry) बहुत ही स्वादिष्ट होती हैं. शाम के समय गरमा गरम चाय के साथ ये पेस्ट्री आपको बड़ी अच्छी लगेंगी. <br/>
<br/>
यदि आपके आस पास पफ पेस्ट्री उपलब्ध हो तो बाजार से इन्हें ला सकते हैं या फिर आसानी से घर पर ही पफ पेस्ट्री शीट्स बना सकते हैं. यदि घर पर पफ पेस्ट्री शीट्स बना रहे हैं तो अधिक पफ पेस्ट्री शीट्स बना कर फ्रिज में रख लीजिये और आवश्यकतानुसार उपयोग करते रहिये. घर पर पफ पेस्ट्री शीट्स बनाने की विधि यहां है.
<h3>आवश्यक सामग्री - Ingredients for Puff Pastry</h3>
पफ पेस्ट्री शीट्स<br/>
अन्दर भरने के लिये आलू मटर, पनीर या मेवा के टुकडे
<h3> विधि - How to make Puff Pastry</h3>
पफ पेस्ट्री आप मनचाही भरावन भरकर बना सकते हैं. <br/>
<br/>
आलू मटर की पेस्ट्री के लिये - उबले आलू और मटर को नमक, हरीमिर्च, अमचूर और गरम मसाला डाल कर थोड़े से तेल में फ्राई कर लीजिये.<br/>
<br/>
पनीर की पेस्ट्री के लिये - पनीर के बड़े टुकड़े को चाट मसाले से लपेट कर या पनीर के छोटे छोटे टुकड़े करके चाट मसाला मिला कर पेस्ट्री के अन्दर भर सकते हैं.<br/>
<br/>
मेवा की पेस्ट्री के लिये - काजू किसमिस काट कर भरते हैं.<br/>
<br/>
यदि पफ पेस्ट्री शीट्स आपने फ्रीज की हुई हैं तो आप इन्हें आठ दस घंटे पहले फ्रीजर से बाहर निकाल कर रख दीजिये या फिर आप इन्हें तुरत फुरत माइक्रोवेब में डिफ्रोस्ट भी करके प्रयोग कर सकते हैं. <br/>
<br/>
पफ पेस्ट्री शीट्स लीजिये और अपना मन पसन्द मिश्रण (आलू मटर का) या पनीर का या मेवे का कुछ भी भरिये और किनारों से पानी लगाकर चिपका लीजिये. सारे पेस्ट्री भर कर तैयार कर लीजिये और बेकिंग ट्रे में लगाकर बेक करने रखिये.<br/>
<br/>
ओवन को 230 सेग्रे. पर पहले से गरम कीजिये, ओवन के अच्छी तरह गरम होने के बाद पेस्ट्री की ट्रे ओवन में लगाइये और 20 मिनिट के लिये ओवन सैट कर दीजिये.<br/>
<br/>
20 मिनिट के बाद पेस्ट्री को पलटिये और ओवन को फिर से 10 मिनिट के लिये सैट कर दीजिये. अब ओवन को 160 सेग्रे. तापमान पर सैट कीजिये और पेस्ट्री को कुरकूरी करने के लिये 10-12 मिनिट के लिये लगा दीजिये. सुनहरी सुनहरी कुरकुरी पेस्ट्री तेयार है.<br/>
<br/>
पेस्ट्री के अन्दर आलू या पनीर है तब तो आपको ये पेस्ट्री जल्दी ही खतम करनी होगीं. मेवा वाली पेस्ट्री आप 4-5 दिन रख कर खा सकते हैं. </font>
</body>
</html>
