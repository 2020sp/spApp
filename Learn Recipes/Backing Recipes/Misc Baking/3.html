<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">भुने हुये आलू वेजेज </h2>
शाम को हल्की फुल्की भूंख में रोस्टेड आलू वेजेज (baked Potato wedges) चाय या काफी के साथ या स्टार्टर के रूप में परोसे जा सकते हैं. इन्हैं बनाना भी बहुत ही आसान है, आलू को काटा मसाले मिलाये और ओवन में रोस्ट कर लिया, रोस्टेड आलू वेजेज तैयार हैं.
<h3>आवश्यक सामग्री - Ingredients for Roasted Potato Wedges</h3>
आलू - 4 मीडियम आकार के (300 ग्राम)<br/>
आलिव आइल - 2 टेबल स्पून<br/>
नमक - आधा छोटी चम्मच<br/>
कालीमिर्च चूरा - आधा छोटी चम्मच<br/>
ओरगेनो - आधा छोटी चम्मच<br/>
कसूरी मेथी - आधा छोटी चम्मच<br/>
तिल - आधा छोटी चम्मच
<h3>विधि - How to make Baked Potato Wedges</h3>
सबसे पहले आलू को छील लीजिये, और अगर आलू को बिना छीले आलू वेजेज बना रहे हैं तो उन्हैं धोकर के आलू के पहले लम्बाई में काट कर 2 टुकड़े कर लीजिये, इस आधे आलू को बीच से काट कर 2 टुकड़े कर लीजिये, एक टुकड़ा उठाइये और इसे बराबर के 2 भांगों में बांटते हुये लम्बाई में काट लीजिये, सारे आलू को इसी तरह के टुकड़े करते हुये काट लीजिये. <br/>
<br/>
एक बड़े प्याले में आलिव आइल और नमक, काली मिर्च, ओरगेनो, कसूरी मेथी सारे मसाले डाल कर मिला लीजिये, कटे हुये आलू इन मसाले में डालकर तब तक मिलाइये जब तक आलू के टुकड़ों पर मसाले की कोटिंग अच्छी तरह से आ जाय, तिल भी डालकर मिक्स कर लीजिये.<br/>
<br/>
ओवन को 180 डि. से. पर  प्रिहीट कर लीजिये. मसाले मिले आलू को ट्रे में एक एक करके लगा लीजिये और पहले से गरम किये हुये ओवन में आलू वेजेज को रोस्ट करने के लिये रख दीजिये, ओवन को 180 डि.से. पर 35 मिनिट के लिये रोस्ट होने दीजिये. 35 मिनिट बाद आलू वेजेज को ओवन से निकालिये, आलू रोस्ट हो गये हैं. रोस्टेड आलू वेजेज तैयार है.<br/>
<br/>
रोस्टेड आलू वेजेज (Roasted Potato Wedges) को कॉफी, चाय के साथ या स्टार्टर के रूप में  परोसिये और खाइये.
<h3>सुझाव:</h3>
आलू को छील कर या आलू को बिना छीले यानी कि जैकेट के साथ जैसे भी आपको पसन्द हों उस तरह के बना सकते हैं. ओलिव ओइल की जगह कोई भी कुकिंग ओइल ले सकते हैं, और ज्यादा चटपटे आलू वेजेज बनाना चाहते हैं तो थोड़ा सा लालमिर्च पाउडर भी डाल कर आलू वेजेज (Baked Potato Wedges) बना सकते हैं. </font>
</body>
</html>
