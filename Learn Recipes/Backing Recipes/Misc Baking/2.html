<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">बेक्ड समोसा </h2>
गरम गरम समोसे हम सभी को बहुत पसन्द आते हैं, लेकिन बहुत सारे लोग तेल खाना पसन्द नहीं करते है, उनके लिये बेक्ड समोसा जो बिना तेल के ही बहुत अच्छे समोसे बनकर तैयार हो जायेंगे. सामान्य समोसे को यदि बेक किया जाय तो उनकी ऊपरी परत बहुत सख्त होती है, लेकिन खमीर उठी हुई मैदा से बने हुये समोसे एकदम मुलायम और बेहद स्वादिष्ट बनते हैं.
<h3>आवश्यक सामग्री - Ingredients for Oven Baked Samosa Recipe</h3>
समोसे का आटा लगाने के लिये<br/>
मैदा - 1 कप<br/>
नमक - 1/4 छोटी चम्मच<br/>
चीनी - आधा छोटी चम्मच<br/>
ड्राई एक्टिव यीस्ट - आधा छोटी चम्मच<br/>
तेल - 1 टेबल स्पून<br/>
समोसे की स्टफिंग के लिये:<br/>
आलू - 2 उबले हुये , मीडियम आकार के<br/>
मटर के दाने - आधा कप<br/>
तेल - 1-2 छोटी चम्मच<br/>
लाल मिर्च पाउडर - 1/4 छोटी चम्मच से कम<br/>
नमक - 1/4 छोटी चम्मच (स्वादानुसार)<br/>
हरी मिर्च - 1-2 छोटी छोटी कटी हुई<br/>
अदरक - आधा इंच टुकड़ा कद्दुकस किया हुआ<br/>
हरा धनियां - 1-2 टेबल स्पून, बारीक कटा हुआ<br/>
अमचूर पाउडर - 1/4 छोटी चम्मच<br/>
धनियां पाउडर - आधा छोटी चम्मच<br/>
जीरा पाउडर - आधा छोटी चम्मच<br/>
गरम मसाला - 1/4 छोटी चम्मच से कम
<h3> विधि - How to Make Baked Samosas?</h3>
बेक्ड समोसे के लिये आटा गूथने के लिये मैदा किसी बर्तन में निकाल लीजिये. मैदा में नमक, चीनी, ड्राई एक्टिव यीस्ट और तेल डालकर मिक्स कीजिये और गुनगुने पानी की सहायता से नरम आटा गूथ कर तैयार कर लीजिये, आटे को 4-5 मिनिट तक मसल मसल कर चिकना कीजिये (इतना आटा गूथने में लगभग 1/3 कप पानी लग जाता है). आटे के ऊपर थोड़ा तेल डालकर चिकना कर दीजिये. आटे को ढककर 2 घंटे के लिये रख दीजिये, आटा फूल कर दुगना हो जायेगा. जब आटा फूल कर दुगुना हो जाय तो  हम आटे से समोसे बना सकते हैं. <br/>
<br/>
समोसे की स्टफिंग तैयार कीजिये.<br/>
<br/>
पैन में तेल डालकर गरम कीजिये, तेल गरम होने पर हरी मिर्च, अदरक, जीरा पाउडर, धनियां पाउडर और मटर डाल दीजिये. मटर को थोड़ा सा 2 मिनिट भूनिये, आलू छील कर बारीक तोड़कर डालिये, नमक, लाल मिर्च पाउडर, गरम मसाला, अमचूर पाउडर और हरा धनियां डालिये और अच्छी तरह मिक्स कर दीजिये. गैस बन्द कर दीजिए, और स्टफिंग को कढ़ाई से प्याले में निकाल लीजिये ताकि वह जल्दी से ठंडी हो जाय. <br/>
<br/>
आटे को पंच करके थोड़ा सा मसल कर ठीक कर लीजिये. आटे से 4 लोइया तोड़ कर गोल बना कर तैयार कर लीजिये. एक लोई उठाइये, थोड़ा सा सूखा मैदा लगाकर चपाती के जैसा पतली 7-8 इंच के व्यास में पूरी बेलकर तैयार कर लीजिये. बेली गई पूरी को बीच से काट कर 2 भागो में बाट लीजिये. <br/>
<br/>
एक भाग उठा कर अपने बायें हाथ पर रखिये, कटे वाले किनारे के आधे भाग पर उंगली से थोड़ा पानी लगाइये, पानी लगे किनारे पर दूसरा आधा भाग रखते हुये उसे चिपका कर समोसे के लिये तिकोन बनाइये. तिकोन में खुले हुये भाग को ऊपर रखते हुये बायें हाथ से पकड़िये. चम्मच से 1- 1.5 छोटी चम्मच स्टफिंग डालिये. तिकोन में अन्दर के किनारों पर उंगली से पानी लगाइये, पीछे की ओर एक फोल्ड डालते हुये समोसे के दोंनो किनारे चिपका कर बन्द कर दीजिये. तैयार समोसे को पतला कोन ऊपर करते हुये ट्रे में लगाइये. सारे समोसे इसी तरह तैयार करके थोड़ी थोड़ी दूर ट्रे में लगा लीजिये.<br/>
<br/>
समोसे लगी हुई ट्रे को आधा घंटे के लिये ढककर इस तरह रखिये कि समोसे के आकार खराब न हो, आधा घंटे बाद समोसे बेक करने के लिये, ओवन को 180 डि. से. पर प्रीहीट कर लीजिये, समोसे की ट्रे ओवन में रखकर 180 डि.से. पर ही 10 मिनिट के लिये ओवन को सैट कर दीजिये, समोसे को चैक कीजिये, समोसे अभी हल्के ब्राउन है. समोसे को फिर से 5 मिनिट के लिये बेक कीजिये, 15 मिनिट में समोसे अच्छे गोल्डन ब्राउन हो गये, समोसे तैयार है. <br/>
<br/>
गरमा गरम बेक्ड समोसे तैयार, टमाटो सास या हरे धनिये की चटनी के साथ परोसिये और खाइये.
<h3> सुझाव:</h3>
समोसे की स्टफिंग में अपनी पसन्द के अनुसार, मटर पनीर की स्टफिंग या पनीर और मटर के साथ ड्राई फ्रूट की स्टफिंग बना कर भर सकते हैं. </font>
</body>
</html>
