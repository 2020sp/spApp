<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">ओवन बेक्ड गुझिया </h2>
मीठी और कुरकुरी परत वाली स्वाद में लाजबाव ओवन बेक्ड गुझिया को बनाना और भी अधिक आसान है क्योंकि न तो तलते समय गुझिया बिखरने का डर ओर न देर तक खौलते हुये तेल के आगे तलते रहने की परेशानी. दिखने और स्वाद दोनों में ही यह तली हुई मावा गुजिया (Mawa Ghujiya), चाशनी में पगी गुझिया (Gujihya dipped in Sugar Syrup) या चन्द्रकला गुजिया (Chandrakala Gujhiya Recipe) जितनी ही आकर्षक और स्वादिष्ट लगती है.
<h3>आवश्यक सामग्री - Ingredients for Oven Baked Mawa Ghujiya</h3>
<h3>गुझिया के लिये आटा लगाने के लिये</h3>
मैदा - 1 कप (125 ग्राम)<br/>
घी - 2 टेबल स्पून (30 - 35 ग्राम)<br/>
दूध - 1/4 कप (50-60 ग्राम)
<h3>स्टफिंग के लिये</h3>
मावा - 3/4 - 1 कप ( 150 - 200 ग्राम)<br/>
पाउडर चीनी - 1/2 कप ( 100 -125 ग्राम)<br/>
कन्डेन्स्ड मिल्क - 1 टेबल स्पून ( यदि आप चाहें)<br/>
छोटी इलाइची - 4 - 5 छील कर पाउडर बना लीजिये<br/>
काजू - 10-12 , छोटे छोटे काट लीजिये<br/>
किशमिश - 1 टेबल स्पून, डंठल हटा कर कपड़े से पोंछ लीजिये<br/>
चिरोंजी (Charoli) - 1 टेबल स्पून
<h3> विधि - How to make Oven Baked Mawa Ghujiya</h3>
मैदा में घी को मेल्ट करके मिला लीजिये, दूध को हल्का गरम कीजिये और दूध की सहायता से पूरी से थोड़ा सख्त आटा गूथ लीजिये. आटे को ढककर 20 मिनिट के लिये रख दीजिये, आटा फूल कर सैट हो जायेगा, जब तक आटा सैट होता है तब तक गुझिया के लिये स्टफिंग बनाकर तैयार कर लीजिये. <br/>
<br/>
स्टफिंग - Stuffing for Mawa gujhiya<br/>
<br/>
मावा को माइक्रोवेव सेफ प्याले में निकाल लीजिये, और 1 मिनिट माइक्रोवेव कर लीजिये, 1 मिनिट में मावा भून कर तैयार हो जाता है (मावा को गैस पर कढ़ाई में भी हल्का सा भूना जा सकता है). भुने मावा में कटे हुये काजू, किशमिश, चिरोंजी और इलाइची पाउडर डालकर मिला दिजिये और मावा के ठंडा होने पर या एकदम हल्का गरम रहने पर पाउडर चीनी डालकर मिला दीजिये. स्टफिंग तैयार है. <br/>
<br/>
गुझिया - Prepare Karanji for baking<br/>
<br/>
आटे को मसल कर चिकना कर लीजिये, और आटे से छोटी छोटी लोइयां तोड़ लीजिये, इतने आटे से 12-14 लोइयां बना लीजिये. एक एक लोई उठाकर दोंनो हाथो से मसल कर गोल कीजिये और दबाकर पेड़े जैसा चपटा करके रख लीजिये, सारी लोइयां बनाकर तैयार कर लीजिये. लोइयों को कपड़े से ढककर रख लीजिये.<br/>
<br/>
एक लोई उठाइये और चकले पर रखिये और 3.5 - 4 इंच के व्यास में एक जैसा पतला बेल कर तैयार कर लीजिये, बेली हुई पूरी को गुझिया बनाने वाले सांचे को खोलिये और उसके ऊपर इस तरह रखिये कि सांचा पूरा अच्छी तरह ढक जाये, पूरी के आधे भाग पर 2 छोटी चम्मच स्टफिंग रखिये, पूरी के किनारों पर उंगली से पानी लगाकर गीला कर लीजिये, सांचे को इस तरह बन्द कीजिये कि स्टफिंग अच्छी तरह पूरी के अन्दर बन्द हो जाये. <br/>
<br/>
सांचे से बाहर जो आटा यानि कि बेली हुई पूरी निकल रही है उसे हटा दीजिये और कपड़े के अन्दर ही ढककर रख दीजिये. तैयार गुझिया को थाली में लगाइये या किसी कपड़े को बिछा कर उसके ऊपर रखिये, या बेकिंग ट्रे को चिकना करके उसके ऊपर कपड़े से ढककर रखिये, ताकि गुझियां सूखे नहीं, सारी गुझिया इसी तरह बनाकर, भरकर तैयार कर लीजिये. <br/>
<br/>
बेक कीजिये<br/>
<br/>
बेकिंग ट्रे को चिकना कर लीजिए और थोड़ी थोड़ी दूर पर गुझिया लगा दीजिये. ओवन को 200 डि. से. पर प्रीहीट कर लीजिये. गुझिया की ट्रे को ओवन के अन्दर जाली स्टेन्ड के ऊपर रखिये और ओवन को 200 डि.से. पर 10 मिनिट के लिये सैट कर दीजिये, 10 मिनिट बाद गुझिया की ट्रे ओवन से निकालिये और चैक कीजिये, गुझिया ऊपर की ओर से ब्राउन हो गई है. <br/>
<br/>
गुजिया को ग्ले़ज़ कीजिये
गुझिया के ऊपर कन्डेन्स्ड मिल्क को दूध मिलाकर पतला करके, इस मीठे दूध से ब्रस की सहायता से ग्रीज कर दीजिये. गुझिया को पलट दीजिये और फिर से गुझिया को 8 मिनिट, चैक करते हुये बेक कर लीजिये, गुझिया हल्की ब्राउन हो गई हैं. गुझिया 18 मिनिट में बेक होकर तैयार हो गई हैं.<br/>
<br/>
गरमा गरम बेक्ड गुझिया को सर्व कीजिये और खाइये. इन्हैं अच्छी तरह ठंडी होने बाद कन्टेनर में भरकर रख लीजिये और एक सप्ताह तक खाते रहिये.
<h3>सझाव:</h3>
गुझिया की स्टफिंग में आप अपनी पसन्द के अनुसार ड्राई फ्रूट जो आपको वे ले सकते हैं, ज्यादा पसन्द हो ज्यादा ले सकते हैं, जो नहीं पसन्द हो उन्हैं हटा सकते हैं. स्टफिंग अपनी पसन्द के अनुसार या चेन्ज के लिये अलग अलग तरह की बनाई जा सकती है, मावा, सूजी की स्टफिंग, सूजी की स्टफिंग, मुंग दाल की स्टफिंग, मगद यानि कि बेसन की स्टफिंग, ड्राई फ्रूट गुड़ की स्टफिंग जैसी भी आप चाहें. <br/>
<br/>
पाउडर चीनी मिलाते समय ध्यान रहे कि मावा अधिक गरम न हो. गरम मावा में पाउडर चीनी मिलाने पर चीनी मेल्ट हो जाती है और स्टफिंग गीली हो जायेगी. <br/>
<br/>
गुझिया को माइक्रोवेव के कन्वेक्सन मोड पर बेक करने में 18 मिनिट लगे हैं लेकिन ओवन में कम समय लगेगा और अलग अलग ओवन में समय का अन्तर आ जाता है, गुझिया को पहले 10 मि. में भी चैक करते हुये बेक कीजिये, इसके बाद समय बढ़ाते हुये और चैक करते हुये, गुझिया को दोंनो ओर से हल्के ब्राउन होने तक बेक कर लीजिये. <br/>
<br/>
अगर आप गुझिया हल्की मीठी खाना पसन्द करते हैं तो इनके ऊपर मीठे दूध से कोटिंग करने की आवश्यकता नहीं है. </font>
</body>
</html>
