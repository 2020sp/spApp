<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> क्रिसमस केक </h2>
ढेर सारे सूखे मेवे, देशी स्पाइसेज मिला कर बना क्रिसमस केक स्वाद में तो खास होता ही है, इसकी शेल्फ लाइफ भी सामान्य केक की तुलना में अधिक होती है. आईये आज बिन अंडे का क्रिसमस केक बनाते हैं.
<h3>आवश्यक सामग्री - Ingredients for Eggless Christmas cake</h3>
मैदा - 2 कप ( 250 ग्राम)<br/>
ड्राई आलू बुखारे - 1 कप ( 200 ग्राम)<br/>
किशमश - 1 कप ( 200 ग्राम)<br/>
अखरोट - आधा कप (100 ग्राम)<br/>
मक्खन - 1 कप ( 200 ग्राम)<br/>
कन्डेन्स्ड मिल्क - 3/4 कप ( 300 ग्राम)<br/>
गुड़ की खाड़ - 1/2 कप ( 100 ग्राम)<br/>
सादा खाड़ - 1/2 कप ( 100 ग्राम)<br/>
टूटी फ्रूटी - 1/3 कप ( 50 ग्राम)<br/>
ग्लेज्ड चैरी - 8-10<br/>
छिले बादाम - 15-20<br/>
संतरे का जैस्ट - 1 छोटी चम्मच<br/>
नीबू का जैस्ट - 1 छोटी चम्मच<br/>
छोटी इलाइची - 6-7<br/>
दालचीनी - 1/2 इंच टुकड़ा<br/>
लोंग - 2<br/>
जायफल - 2-3 पिंच<br/>
काली मिर्च - 4-5<br/>
बेकिंग पाउडर - 2 छोटी चम्मच<br/>
वनीला एसेन्स - 1 छोटी चम्मच<br/>
दूध - 1/2 कप
<h3> विधि: How to make Eggless Christmas cake ?</h3>
सबसे पहले आलू बुखारे से बीज निकाल कर छोटे छोटे टुकड़ों में काट लीजिये. किशमिश के डंठल हटा दीजिये, कपड़े से पोंछ लीजिये. अखरोट को छोटा छोटा काट लीजिये. छोटी इलाइची को छील लीजिये और सारे मसालों के साथ कूट कर पाउडर बना लीजिये.<br/>
<br/>
मैदा और बेकिंग पाउडर मिलाइये और छ्लनी से छान लीजिये ताकि ये अच्छी तरह मिक्स हो जायेंगी. मक्खन को नार्मल तापमान पर किसी बड़े प्याले में लेकर दोंनो तरह की खाड़ डालकर अच्छी तरह, मिश्रण को फ्लपी होने तक फैट लीजिये, कन्डेन्स्ड मिल्क डालिये और अच्छी तरह फैंट लीजिये. मिश्रण में मैदा डालिये और अच्छी तरह मिक्स कर लीजिये, दोंनौ जैस्ट और स्पाइसेज का पाउडर डाल कर मिला दीजिये, अखरोट, किशमिश , कटे हुये आलूबुखारे,टूटी फ्रूटी और एक छोटी चम्मच वनीला एसेन्स डाल कर मिला दीजिये, मिश्रण बहुत गाढ़ा है, दूध डालकर मिक्स कर दीजिये. केक का बैटर तैयार है.<br/>
<br/>
ओवन को 180 डि. से. पर प्रिहीट कीजिये.<br/>
<br/>
केक बेक करने के लिये 8- 9 इंच डायमीटर का कन्टेनर ले लीजिये. कन्टेनर में गोल बटर पेपर काट कर बिछा लीजिये, इसके ऊपर और कन्टेनर के किनारों पर बटर लगाकर चिकना कर लीजिये. मिश्रण को कन्टेनर में डालिये और एक जैसा फैला दीजिये, ऊपर से बादाम लगा दीजिये. ओवन प्रीहीट हो कर तैयार है. कन्टेनर को जाली स्टेन्ड पर रख दीजिये और केक को 180 डि. से. पर 35 मिनिट के लिये बेक कीजिये. केक को चैक कीजिये, केक हल्का ब्राउन है, केक को 10 मिनिट और बेक होने दीजिये, केक को चैक कीजिये केक अभी भी हल्का ब्राउन दिख रहा है केक को 170 डि.से. पर सैट करके 10-15 मिनिट केक को ऊपर से गोल्डन ब्राउन होने तक बेक कर लीजिये. <br/>
<br/>
केक को चैक करने के लिये चाकू या कोई स्टील पतली सी रोड केक के अन्दर डालकर देखिये, अगर ये रोड क्लीन निकलती है तब केक पूरी तरह से बेक हो गया है, अगर मिश्रण रोड से चिपक कर निकल रहा है तब केक पूरी तरह से बेक नहीं हुआ है, केक अभी और बेक करने की आवश्यकता है.<br/>
<br/>
केक बेक हो गया केक को ओवन से बाहर निकाल कर 10 मिनिट तक ठंडा होने दीजिये और इसके बाद कन्टेनर के किनारे से चाकू की सहायता से अलग कर लीजिये और केक को बाहर निकाल लीजिये, केक के ऊपर ग्लेज्ड चैरी काट कर लगा दीजिये. बहुत ही अच्छा क्रिसमस केक बनकर तैयार है. केक को ठंडा होने के बाद सर्व कीजिये, और बचे हुये केक को कन्टेनर में भर कर रख लीजिये. क्रिसमस केक को फ्रिज में रखकर 1 माह तक खाया जा सकता है.
<h3> सुझाव:</h3>
क्रिसमस केक के लिये ड्राई प्लम यानि कि आलू बुखारे की जगह, ड्राई खुमानी या ड्राई ब्लेक अंगूर जो आपको पसन्द हो ले सकते हैं.<br/>
<br/>
गुड़ की खाड़ या सादा खाड़ या ब्राउन सुगर या पि़सी चीनी कुछ भी लिया जा सकता है.<br/>
<br/>
केक के ऊपर रखने के लिये ग्लेज्ड चैरी, रंग बिरंगे जैम या केन्डी ली जा सकती हैं. </font>
</body>
</html>
