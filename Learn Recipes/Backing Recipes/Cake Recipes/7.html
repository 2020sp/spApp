<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> खजूर का केक </h2>
खजूर और अलसी के बीज से बना केक (Eggless Date Cake) स्वादिष्ट होने के साथ साथ स्वास्थ्य के लिये भी बेहतर है .  अखरोट और बादम के नन्हे नन्हे टुकडे इस केक को स्वाद को और भी अधिक बढा देते है.
<h3>आवश्यक सामग्री - Ingredients for Eggless Date Cake</h3>
मैदा - 1 कप<br/>
बेकिंग पाउडर - 1/2 छोटी चम्मच<br/>
बेकिंग सोडा - 1/4 छोटी चम्मच<br/>
मक्खन  या घी - 1/2 कप<br/>
पाउडर चीनी - 1/2 कप<br/>
दूध - आधा कप<br/>
खजूर - 10-15<br/>
अलसी का पाउडर - 1 टेबल स्पून<br/>
बादाम - 1 टेबल स्पून<br/>
अखरोट - 1 टेबल स्पून
<h3> विधि - How to make Eggless Date Cake </h3>
मैदा में बेकिंग पाउडर और बेकिंग सोडा मिलाकर, 2 या 3 बार छलनी से छान कर अलग प्याले में रख लीजिये. <br/>
<br/>
खजूर को बीज और कैप निकाल कर, 4 टेबल स्पून दूध या पानी में 20 मिनिट के लिये भिगो लीजिये और जिस दूध में भिगोये हैं, उसी दूध की सहायता से मिक्सर में पीस लीजिये. <br/>
<br/>
अलसी पाउडर को 4 टेबल स्पून दूध में भिगो दीजिये. <br/>
<br/>
मक्खन को पिघला लीजिये, मक्खन और चीनी को मिलाकर अच्छी तरह तब तक फैटिये जब तक वह अच्छी तरह मिलकर चिकने न दिखाई देने लगे.<br/>
<br/>
मिश्रण में खजूर का पेस्ट और भीगी हुआ अलसी पाउडर डालकर अच्छी तरह मिला लीजिये, दूध भी डालिये और सारी चीजों को मिलने तक मिला लीजिये. अब इस मिश्रण में मैदा मिक्स डालते हुये मिलाते जाइये. सारी चीजों के अच्छी तरह मिलने तक मिला लीजिये. केक के लिये मिश्रण तैयार है.<br/>
<br/>
बर्तन जिसमें केक को बेक करना है उसे ग्रीज कर लीजिये, बर्तन को घी लगाकर चिकना कीजिये, अब 1 छोटी चम्मच मैदा डालिये और चारों ओर फैलाकर एक पतली परत बना लीजिये, अतिरिक्त मैदा बर्तन से निकाल कर हटा दीजिये. <br/>
<br/>
ग्रीज किये हुये बर्तन में केक का मिश्रण डालिये और पहले से गरम किये हुये ओवन में 180 डि. से. तापमान पर केक को 40 मिनिट तक बेक कीजिये, केक में चाकू की नोक डालकर देख सकते हैं यदि केक नोक पर नहीं चिपकता है, तब वह बन चुका है, अगर चिपकता है तब आप आवश्यक्तानुसार केक को 5-10 मिनिट तक और बेक कर सकते हैं. <br/>
<br/>
खजूर का स्वादिष्ट केक (Eggless Date Cake) तैयार है, केक को ओवन से निकाल कर ठंडा कीजिये और चाकू की सहायता से बर्तन से निकाल कर प्लेट में रखिये, केक को अपने मन पसन्द टुकड़ों में काटिये और खाइये.  बचा हुआ केक एअर टाइट कन्टेनर में भरकर फ्रिज में रख लीजिये और एक सप्ताह तक खाते रहिये </font>
</body>
</html>
