<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> बनाना ब्रेड </h2>
बनाना ब्रेड केक की तरह ही स्वादिष्ट और मुलायम होती है, बनाने का तरीका भी केक की तरह से है, बस आवश्यकता है पके हुये केलों की.  जब भी घर में केले ज्यादा पक जाय तब आप ये स्वादिष्ट बनाना ब्रेड बना डालिये, आइये बनाना ब्रेड बनाना (banana bread recipe eggless) शुरू करते हैं.
<h3>आवश्यक सामग्री - Ingredients for banana bread</h3>
मैदा - 2 कप (200 ग्राम)<br/>
बेकिंग पाउडर - 1 छोटी चम्मच<br/>
नमक - 1 पिंच (यदि आप चाहें)<br/>
बनाना - ज्यादा पके हुये 2<br/>
मक्खन - 1/3 कप (60 ग्राम)<br/>
चीनी - 2/3 कप (125 ग्राम)
<h3> विधि - How to make Banana Bread</h3>
मैदा में बेकिंग पाउडर और नमक डाल कर छान लीजिये. <br/>
<br/>
किसी बड़े प्याले में पके केले छील कर डालिये और अच्छी तरह एकदम चिकना होने तक मैस कर लीजिये.<br/>
<br/>
मैस्ड बनाना में मक्खन और चीनी डालकर घोलिये, सारी चीजे अच्छी तरह मिल जाने के बाद, बेकिंग पाउडर मिक्स मैदा को, बनाना मिश्रण में मिलाइये, मैदा के अच्छी तरह मिल जाने तक एक ही ओर घोलिये. यदि मिश्रण अधिक सूखा लग रहा तो तो आप उसमें 2 - 3 टेबल स्पून दूध डाल सकते हैं.<br/>
<br/>
बेकिंग के लिये बर्तन को ग्रीज कर लीजिये, बर्तन में को मक्खन लगाकर चिकना कीजिये, थोड़ी सी सूखी मैदा चिकने बर्तन पर छिड़किये और बर्तन को हिला कर मैदा की कोटिग कीजिये, अतिरिक्त मैदा को बर्तन से बाहर निकाल दीजिये.<br/>
<br/>
ग्रीज की हुई ट्रे में बनाना मिक्स डालिये, एक जैसा फैलाइये.<br/>
<br/>
ओवन को 180 सेग्रे (180 Celsius or 350 Fahrenheit) पर पहले से गरम कीजिये, बर्तन को ओवन में रखकर, 180 सेग्रे. पर 30 मिनिट के लिये बेक कीजिये, समय समाप्त होने के बाद, ब्रेड को चैक कीजिये, अब ओवन को 10 मिनिट के लिये सैट करके फिर से ब्रेड को बेक होने दीजिये, अगर ब्रेड ऊपर से ब्राउन नहीं है तो ब्रेड को 5-10 मिनिट के लिये इसी तापमान पर और बेक कीजिये.<br/>
<br/>
बनाना ब्रेड बेक हो चुकी है, बनाना ब्रेड के बर्तन को ओवन से निकालिये, ब्रेड को ठंडा कीजिये और ब्रेड को बर्तन से निकाल कर 1 सेमी. पतले स्लाइसेज काट लीजिये.<br/>
<br/>
बनाना ब्रेड (Banana Bread) तैयार हैं, ताजा ताजा बनाना ब्रेड आप बच्चों को अभी दीजिये. बचे हुये ब्रेड फ्रिज में रखकर 3 दिन तक खाये जा सकते हैं.
<h3> सावधानियां:</h3>
ब्रेड का मिश्रण बनने के बाद, मिश्रण को तुरन्त बेक करने रखिये, तैयार मिश्रण को ज्यादा देर रखे रहने दें और बाद में बेक करे तो ब्रेड स्पंजी नहीं बनेंगी.<br/>
<br/>
बेकिंग पाउडर कम होने पर भी और बेकिंग पाउडर ज्यादा होने पर ब्रेड अच्छी स्पंजी नहीं बनेंगी. </font>
</body>
</html>
