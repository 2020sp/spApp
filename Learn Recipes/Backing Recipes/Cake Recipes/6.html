<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> फ्रूट और नट्स केक </h2>
फ्रूट और नट्स से बना एगलैस फ्रूट और नट्स केक बहुत ही ज्यादा स्वादिष्ट होता है, और ये केक सभी को बहुत ज्यादा पसन्द आता है. सर्दी के मौसम में बच्चों को भर पूर एनर्जी के लिये एगलैस ड्राई फ्रूट केक बनाकर बच्चों को अवश्य खिलाइये
<h3>आवश्यक सामग्री - Ingredients for Egg-less Fruit and Nut Cake</h3>
मैदा - 1.5 कप<br/>
पाउडर चीनी - 3/4 कप<br/>
मक्खन - 3/4 कप<br/>
दूध - 3/4 कप<br/>
काजू - आधा कप<br/>
अखरोट - आधा कप<br/>
किशमिश - आधा कप<br/>
बादाम - आधा कप<br/>
बेकिंग सोडा - 1/2 छोटी चम्मच<br/>
बेकिंग पाउडर - 1 छोटी चम्मच<br/>
टूटी फ्रूटी - आधा कप<br/>
कन्डेन्स्ड मिल्क - आधा कप
<h3>विधि - How to make Eggless Fruit and Nut Cake</h3>
काजू, बादाम, अखरोट छोटे छोटे काट लीजिये, किशमिश के डंठल तोड़ कर कपड़े से पोंछ लीजिये.<br/>
<br/>
मैदा में बेकिंग पाउडर और बेकिंग सोडा मिला कर 2 बार छलनी से छान लीजिये, ये बहुत अच्छी तरह से मिक्स हो जाते हैं.<br/>
<br/>
किसी बड़े प्याले में मक्खन को पिघला कर नार्मल तापमान पर करके डाल लीजिये, पाउडर चीनी और कन्डेन्स्ड मिल्क भी प्याले में डालकर, चमचे से मिक्स करते हुये फैटिये, सारी चीजें अच्छी तरह मिक्स हो जाय और मिश्रण फूला हुआ दिखाई देने लगे, तब तक फैटिये.<br/>
<br/>
मिश्रण में 1/2 दूध डालकर, फैट कर मिक्स कर लीजिये, अब आधा मैदा मिक्स डालिये और अच्छी तरह मिक्स कर लीजिये बचा हुआ दूध डालकर मिक्स कर लीजिये और सारी मैदा मिक्स डालकर अच्छी तरह मिक्स कर लीजिये, कटे हुये ड्राई फूट और किशमिस और टूटी फ्रूटी डाल कर, अच्छी तरह मिक्स कर लीजिये. केक के लिये मिश्रण तैयार है.<br/>
<br/>
ओवन को 180 डि. से. पर प्री हीट कर लीजिये.<br/>
<br/>
केक कन्टेनर को चारों ओर मक्खन या तेल से चिकना कर लीजिये, और तले में उसके बराबर का गोल बटर पेपर काट कर रखिये और उसे भी चिकना कर दीजिये.<br/>
<br/>
कन्टेनर में केक का मिश्रण डालिये और बर्तन को खटखटा कर मिश्रण को प्लेन कर दीजिये. केक को ओवन में रखिये और 180 डि. से. पर 25 मिनिट के लिये सैट कर दीजिये. 25 मिनिट बाद केक को चैक कीजिये, केक अभी ब्राउन नहीं हुआ है, केक को 10 मिनिट के लिये और बेक होने दीजिये. केक ब्राउन तो लग रहा है, केक के अन्दर चाकू डालकर चैक कीजिये, चाकू यदि केक से बाह्र साफ निकलता है, तो केक बेक हो चुका है, और यदि चाकू के ऊपर केक का बैटर लग कर आ रहा है तब अभी केक अन्दर से कच्चा है. केक को और 10 मिनिट के लिये बेक कीजिये, अब केक को उसी तरह चैक करते हुये पूरी तरह बेक होने तक बेक कर लीजिये. 40 - 50 मिनिट में केक अच्छी तरह बेक हो जाता है.<br/>
<br/>
केक को ठंडा होने के बाद, चाकू को केक के चारों ओर घुमा कर बर्तन से अलग कीजिये, और प्लेट को कन्टेनर के ऊपर रखकर बर्तन को उलटा करके, केक को प्लेट में निकाल लीजिये. अपने मन पसन्द टुकड़ों में केक को काटिये और खाइये.
केक को ठंडा होने के बाद एअर टाइट कन्टेनर में भर कर रख लीजिये और फ्रिज में रखकर 1 माह तक खाते रहिये.
<h3> सुझाव: </h3>
अलग अलग ओवन में केक बेक होने का समय भी अलग अलग होता है, इसलिये पहले केक को बेक करने के लिये पहले 25 मिनिट का समय दीजिये, इसके बाद केक को चैक करते हुये समय आगे बड़ाइये, और केक को पूरी तरह बेक होने तक समय दीजिये. </font>
</body>
</html>
