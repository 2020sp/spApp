<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> चोकलेट – क्रीम नट्स केक </h2>
आपको कौन सा केक पसंद है, चोकलेट या क्रीम नट्स केक? इन दोनों केक के मिश्रण के एक साथ अलग अलग परतों में बिछाकर बनाया यह चोकलेट और क्रीम नट्स केक (Eggless Chocolate and Cream Cake) आपको और आपके घर में सभी को पसंद आयेगा.
<h3> आवश्यक सामग्री - Ingredients for Eggless Chocolate and Cream Cake </h3>
<h3> चोकलेट केक के लिये </h3>
मैदा - 110 ग्राम (1 कप)<br/>
बेकिंग पाउडर - 1/2 छोटी चम्मच<br/>
बेकिंग सोडा -  1/4 छोटी चम्मच<br/>
मक्खन -   50 - 60 ग्राम ( 1/4 कप)<br/>
पिसी चीनी -  50 - 60 ग्राम (1/3 कप)<br/>
चोकलेट - एक चथाई कप पिघली हुई<br/>
कन्डैस्ड मिल्क - 150 ग्राम (आधा कप)<br/>
दूध - 100 ग्राम ( 1/2 कप)<br/>
अखरोट - एक चथाई कप (छोटे टुकड़े किये हुये)
<h3> क्रीम नट्स केक के लिये</h3>
मैदा - 110 ग्राम (1 कप)<br/>
बेकिंग पाउडर - 1/2 छोटी चम्मच<br/>
खाना सोडा -  1/4 छोटी चम्मच<br/>
मक्खन - 50 -60 ग्राम (1/4 कप)<br/>
कन्डैस्ड मिल्क - 150 ग्राम (1/2 कप)<br/>
पिसी चीनी - 50-60 ग्राम ( 1/3 कप)<br/>
दुध - 100 ग्राम (आधा कप)<br/>
किशमिश - 1 टेबल स्पून (डंठल तोड़ लीजिये)<br/>
काजू - 2 टेबल स्पून (एक काजू को 5-6 टुकड़े करते हुये काट लीजिये)
<h3> विधि - How to make Eggless Chocolate and Cream Cake</h3>
चोकलेट केक के लिये मिश्रण तैयार कीजिये.<br/>
<br/>
मैदा को बेकिंग पाउडर और खाना सोडा मिला कर, किसी थाली में 2 बार छान कर निकाल लीजिये, ताकि बेकिंग पाउडर और खाना सोडा मैदा में अच्छी तरह मिल जाय. <br/>
<br/>
मक्खन को हलका गरम करके पिघला कर किसी बड़े बर्तन में चीनी और चोकलेट के साथ एक ही दिशा में खूब फैटिये, कन्डैन्स्ड मिल्क मिलाइये और एक ही दिशा में अच्छी तरह मिलने तक फैट लीजिये.  आधा दूध डालकर अच्छी तरह मिलाइये, मैदा आधा आधा करके डालिये और अच्छी तरह मिलाइये, बचा हुआ दूध डालिये और एक ही दिशा में फैटते हुये चिकना घोल होने तक फैटिये. <br/>
<br/>
मिश्रण में अखरोट के टुकड़े डालिये और मिला दीजिये. चोकलेट केक का मिश्रण तैयार हो गया है. <br/>
<br/>
क्रीम नट्स केक के लिये मिश्रण तैयार कीजिये.<br/>
<br/>
मैदा को बेकिंग पाउडर और खाना सोडा मिला कर, किसी थाली में 2 बार छान कर निकाल लीजिये. <br/>
<br/>
मक्खन को गरम करके पिघलाइये, चीनी डाल कर खूब फैटिये. मिश्रण में कन्डैन्स्ड मिल्क मिलाइये, अच्छी तरह मिलने तक फैटिये, अब दूध मिला कर अच्छी तरह मिला लीजिये, मैदा मिलाकर घोल के चिकना घोल होने तक एक ही दिशा में खूब फैटिये. <br/>
<br/>
मिश्रण में काजू और किशमिश मिला दीजिये. केक बनाने वाले बर्तन को घी लगाकर चिकना करिये, बर्तन में थोड़ा सा मैदा डालिये, बर्तन को इस तरह हिलाइये कि मैदा की पतली परत सारे जगह फैल जाय.  इस तरह ग्रीज किये बर्तन से केक आसानी से बाहर निकल आता है. <br/>
<br/>
ग्रीज किये बर्तन में पहले चोकलेट वाला सारा मिश्रण डाल दीजिये.  जब चोकलेट का मिश्रण अच्छी तरह बर्तन में फैल जाय तो इसके ऊपर क्रीम नट्स केक का मिश्रण बीच में धीरे धीरे धार से गिराते हुये फैला दीजिये.<br/>
<br/>
ओवन को 180 सेन्टीग्रेड पर पहले से गरम कीजिये, केक के बर्तन को ओवन में रखिये और ओवन को 30  मिनिट के लिये सैट कर दीजिये.  30 मिनट बाद  ओवन को 10 मिनिट के लिये सैट कीजिये, केक को 40 मिनिट तक बेक होने के बाद चैक कीजिये (केक ऊपर से अच्छा ब्राउन हो और बीच से चाकु की नोल केक में गढ़ायें, केक का बैटर यदि चाकू से चिपकता है, तो वह कच्चा है)  और केक यदि अभी कच्चा है तब केक और बेक कीजिये,  ओवन को 160 से.गे. सैट कीजिये और 10 मिनिट के लिये समय लगा दीजिये, चैक कीजिये और यदि केक अभी भी कच्चा हो तो और 10 मिनिट के लिये केक को बेक कीजिये. केक तैयार है. <br/>
<br/>
केक को पकाने का समय केक के आकार पर भी निर्भर करता है.  यदि आपका केक छोटा है तो वह जल्दी बेक हो जायेगा.  बड़ा केक बेक होने में अधिक समय लेता है. <br/>
<br/>
इस तरह से बनाया केक अधिकतर पिछले बनाये केक से एकदम अलग डिजायन में बेक होकर निकलता है.  अपने मन मुताबिक चोकलेट का मिश्रण नीचे या ऊपर भी डाला जा सकता है. <br/>
<br/>
चोकलेट क्रीम नट्स केक (Eggless Chocolate and Cream Cake)  बनकर तैयार है, केक ठंडा कीजिये, बर्तन से थाली में निकालिये और काटिये, केक के कलर और डिजायन देखिये कि कितना सुन्दर है और खाने में लाजबाव,  केक आप अभी खाइये, स्लाइस बनाकर एअर टाइट कन्टेनर में भर कर फ्रिज में रख दीजिये और पुरे सप्ताह आपका जब चाहें कन्टेनर से केक निकालिये और खाइये. </font>
</body>
</html>
