<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> चौकलेट शोर्टब्रेड कुकीज </h2>
जब ही कभी मन त्यौहार मनाने के मूड में हो तो आप चोकोलेट में डुबोई शोर्टब्रेड कुकीज बनाकर देखिये. मौके की खुशी और भी अधिक बढ़ जायेगी.
<h3>आवश्यक सामग्री - Ingredients for Chocolate dipped Shortbread Cookie</h3>
मैदा - 200 ग्राम (2 कप लेवल करके भरी हुई)<br/>
मक्खन - 150 ग्राम (3/4 कप )<br/>
चीनी - 100 ग्राम ( आधा कप)<br/>
नमक - एक चौथाई चम्मच<br/>
चौकलेट - एक चौथाई कप
<h3> विधि - How to make Chocolate dipped Shortbread Cookie</h3>
किसी बर्तन में मक्खन को पिघला लीजिये, चीनी डालिये और फैट कर मक्खन चीनी को अच्छी तरह मिला लीजिये.<br/>
<br/>
मक्खन चीनी के मिश्रण में मैदा और नमक डालिये और हाथ से अच्छी तरह मिला लीजिये, मिश्रण को ढककर आधा घंटे के लिये रख दीजिये.<br/>
<br/>
आधा घंटे बाद मिश्रण से थोड़ा थोड़ा मिश्रण उठाइये, गोल कीजिये, हाथ से थोड़ा दबा कर चपटा कीजिये और किसी चिकनी की गई ट्रे या थाली में रखिये, सारे मिश्रण से गोले बनाकर आधा इंच की दूरी छोड़ते हुये ट्रे में लगा दीजिये. अब इन सारी कुकीज पर फोर्क से दबा कर डिजायन बनाइये.<br/>
<br/>
ओवन को पहले से 200 सेग्रे. पर गरम कीजिये, कुकीज की ट्रे ओवन में रखिये और ओवन को 180 सेग्रे. तापमान पर सैट करके 10 मिनिट के लिये कुकीज को बेक होने लगा दीजिये. 10 मिनिट बाद कुकीज चैक कीजिये और फिर से ओवन को इसी तापमान पर 5 मिनिट के लिये सैट करके कुकीज को बेक कीजिये. इतने समय में कुकीज अच्छी तरह बेक हो जाती है, अगर आपको कुकीज अभी अच्छी बेक न दिखे तो आप फिर से 160 सेगे.पर 5 मिनिट के लिये कुकीज बेक कर सकते हैं. <br/>
<br/>
कुकीज को ओवन से निकाल कर ठंडा होने के लिये रख दीजिये और बची हुई कुकीज को बेक करने के लिये ओवन में रखिये. सारी कुकीज बेक होने के बाद ठंडा कीजिये <br/>
<br/>
किसी बड़े बर्तन में आधा बर्तन पानी भरकर, गरम करने रखिये. चौकलेट के लिये कोई एसा बर्तन लीजिये जो इस पानी भरे बर्तन के अन्दर रखा जा सके, इस बर्तन में चौकलेट डालिये और बर्तन को गरम पानी में रख दीजिये, थोड़ी देर 10-15 मिनिट में चौकलेट पिघलने लगती है, सारी चौकलेट पिघलने तक इसे गरम होने दीजिये. आग बन्द कर दीजिये.<br/>
<br/>
पिघली चौकलेट के बर्तन को कुकीज के पास रखिये, एक कुकीज हाथ से उठाइये और आधा डुबने तक चौकलेट में डुबाइये. चौकलेट में डिप की गई कुकीज को किसी दूसरी प्लेट में रखिये, सारी कुकीज को एक एक करके इसी तरह चौकलेट में डिप करके दूसरी प्लेट में रख लीजिये.<br/>
<br/>
चौकलेट की परत ठंडा पर कुकीज खाने के लिये तैयार है. चौकलेट कुकीज को एअर टाइट कन्टेनर में भर कर रख लीजिये और जब आपका मन करे, कन्टेनर से चौकलेट डिप कुकीज निकालिये और खाइये.
<h3> सुझाव: </h3>
अगर आप साल्टेड बटर ले रहे हैं तब कुकीज के लिये मैदा में नमक मत डालिये. </font>
</body>
</html>
