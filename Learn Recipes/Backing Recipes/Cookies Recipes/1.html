<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">काजू, बादाम कुकीज </h2>
काजू, बादाम से बनी खस्ता कुरकुरी कुकीज बच्चों को तो पसंद आती ही है, आपको भी बहुत पसंद आयेगी.
<h3>आवश्यक सामग्री - Ingredients for Kaju Badam Cookies</h3>
मैदा - 1 कप (120 ग्राम)<br/>
पाउडर चीनी - ½ कप थोडी़ ज्यादा (100 ग्राम)<br/>
बादाम पाउडर - ½ कप (50 ग्राम)<br/>
मक्खन - ½ कप (100 ग्राम पिघला हुआ)<br/>
काजू - ¼ कप (30 ग्राम)<br/>
बादाम - 15 साबूत (आधा करते हुये लम्बाई में काट लीजिये)<br/>
छोटी इलायची - 6 (छीलकर पाउडर बना लें)<br/>
बेकिंग पाउडर - 3/4 छोटी चम्मच<br/>
दूध - ¼ कप
<h3> विधि - How to make Cashew Nut And Almond Nut Cookies</h3>
कुकीज बनाने के लिए एक प्याले में पिघला हुआ मक्खन और चीनी डालकर मिक्स कर लीजिए और इसे फ्लपी होने तक फैंट लीजिए. <br/>
<br/>
एक दूसरे प्याले में मैदा, बेकिंग पाउडर, इलायची पाउडर और बादाम पाउडर डालकर इसे अच्छे से मिला लीजिए. इस सूखे मिश्रण को मक्खन और चीनी के मिश्रण में डाल कर मिला लीजिए और काजू को छोटे-छोटे टुकडों में काट कर इसमें डाल दीजिए. <br/>
<br/>
इस मिश्रण को पूरी के आटे जैसा गूंथ कर तैयार कर लीजिए. बोर्ड पर थोड़ा सा सूखा मैदा डालकर चारों ओर फैलाइये, कुकीज का आटा इस सूखे मैदे के ऊपर रखकर गोल आकार में बना दीजिये और हाथ से दबाकर थोड़ा सा बड़ा कर लीजिये, बेलन की सहायता से आधा सेंमी. की मोटाई में शीट बेलकर तैयार कर लीजिये. कुकीज काटने के लिये कुकीज कटर या बोतल का ढक्कन या कोई कटोरी या ग्लास लिया जा सकता है.
कुकीज कटर को बेली गई शीट पर रखिये और दबाइये और कुकीज कट जाती है, सारे कुकीज काट कर तैयार कर लीजिये. जो आटा कुकीज काटने के बाद बचता है उसे भी इकठ्ठा करके गोल कीजिये और बेल कर कुकीज काट लीजिए.<br/>
<br/>
बेकिंग ट्रे लीजिए इसे घी या मक्खन लगाकर चिकना कर लीजिए और तैयार कुकीज को ट्रे में लगाकर रखिये, जितनी कुकीज इस ट्रे में आ जाय उतनी कुकीज बनाकर ट्रे में लगा लीजिये. इस कुकीज के उपर बादाम लगा कर इसे सजा दीजिए <br/>
<br/>
कुकीज को बेक कीजिये<br/>
<br/>
ओवन को 180 डि. से. पर प्री हीट कीजिये. कुकीज से भरी ट्रे को ओवन में रखिये और ओवन को 180 डि. से. पर 10-12 मिनिट के लिये सैट कर दीजिये, 10 मिनिट बाद ओवन से कुकीज निकालिये और चैक कीजिये, यदि कुकीज गोल्डन ब्राउन नहीं हुई हों तो इन्हें, 2-5 मिनिट तक चैक करते हुये, किनारे गोल्डन ब्राउन होने तक बेक कर लीजिये.<br/>
<br/>
कुकीज के बेक होने पर कुकीज ओवन से निकालिये, ठंडा होने के बाद ट्रे से कुकीज निकाल कर प्लेट में सजाईये और सर्व कीजिए. <br/>
<br/>
कुकीज को एअर टाइट कन्टेनर में भर कर भी रख सकते हैं और जब भी आपका मन हो कन्टेनर से कुकीज निकालिये और खाइये. इसे महीने भर तक के लिए उपयोग में लाया जा सकता है.
<h3> सुझाव</h3>
कुकीज के लिये बिना नमक का या नमक वाला कोई भी बटर लिया जा सकता हैं.<br/>
<br/>
कुकीज को बेक होने के लिए अलग-अलग ओवन में अलग-अलग समय लगता है. </font>
</body>
</html>
