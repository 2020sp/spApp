<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> नारियल कुकीज </h2>
घर की बनी ताजा ताजा नारियल कुकीज, कुरकुरी इतनी की मुंह में जाते ही बिखर जाय. आज चाय का साथ देने के लिये नारियल कुकीज बनाकर देखिये. बच्चों के साथ बडों को भी पसंद आयेगी.
<h3>आवश्यक सामग्री Ingredients for Eggless Coconut Cookies </h3>
मैदा - 100 ग्राम (एक कप )<br/>
नारियल - एक कप (कद्दूकस किया)<br/>
मक्खन - 100 ग्राम (आधा कप)<br/>
चीनी -  125 ग्राम पिसी हुई ( 3/4 कप)<br/>
बेकिंग पाउडर - एक छोटी चम्मच<br/>
दूध - 1 -2 टेबल स्पून
<h3> विधि - How to make Coconut Cookies without eggs</h3>
मैदा में बेकिंग पाउडर मिलाकर, मैदा को किसी बर्तन में 2 बार छान कर निकाल लीजिये, ताकि मैदा और बेकिंग पाउडर अच्छी तरह मिल जाय. <br/>
<br/>
किसी बड़े बर्तन में मक्खन निकाल लीजिये, चीनी डालिये और अच्छी तरह तब तक फैटिये जब तक कि चिकना मिश्रण न बन जाये. <br/>
<br/>
मक्खन और चीनी के मिश्रण में मैदा डालिये और अच्छी तरह मिलाइये, मैदा की गुठली नहीं पड़नी चाहिये. मिश्रण में नारियल डाल कर अच्छी तरह मिला कर, आटा जैसा गूथ लीजिये. <br/>
<br/>
अगर मिश्रण अधिक सूखा लग रहा हो तब 1 या 2 टेबल स्पून दूध मिला सकते हैं. <br/>
<br/>
ट्रे को घी लगाकर चिकना कीजिये. मिश्रण से थोड़ा थोड़ा मिश्रण निकालिये, हाथों से गोल करके ट्रे में लगाइये, एक कुकीज से दूसरी कुकीज थोड़ी दूर पर लगाइये, (कुकीज बेक होकर फूलती हैं). जितनी कुकीज इस ट्रे में आ जाय उतनी कुकीज बनाकर ट्रे में लगाइये. <br/>
<br/>
ओवन को 180 डि. से. पर पहले से ही गरम कीजिये. कूकीज लगी हुई ट्रे ओवन में लगाइये और ओवन को 15 मिनिट के लिये सैट कर दीजिये. समय समाप्त होने के बाद कुकीज निकाल कर चैक कीजिये अगर बीच से कुकीज हल्की ब्राउन हो गई है, किनारों से थोड़ी गहरी ब्राउन, तब कुकीज बेक हो गई है अगर नहीं तो आप ओवन को और 3- 5 मिनिट के लिये सैट कीजिये. कूकीज बेक हो गई हैं, नारियल की कुकीज ओवन से निकालिये और ठंडा होने के बाद ट्रे से कुकीज निकाल निकाल कर बास्केट में रखिये. <br/>
<br/>
इसी तरह दूसरी ट्रे तैयार करके कुकीज बेक कर लीजिये. सारी नारियल कुकीज इसी तरह बेक करके तैयार कर लीजिये. <br/>
<br/>
नारियल की कुकीज (Coconut Cookies eggless) तैयार है, आप ताजा ताजा नारियल की कुकीज बच्चों को दीजिये और आप खाइये, बची हुई नारियल की कुकीज (Coconut Cookies) एअर टाइट कन्टेनर में भर कर रखिये और जब भी आपका मन हो कन्टेनर से कुकीज निकालिये और खाइये. </font>
</body>
</html>
