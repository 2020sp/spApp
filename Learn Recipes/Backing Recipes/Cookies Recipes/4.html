<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> बटर मिल्क बिस्किट्स </h2>
ओवन से निकले हुये ताजा  बटर मिल्क बिस्किट्स  (Buttermilk Biscuit ) खाने का मजा कुछ खास ही है.   मुलायम फूले फूले और कुरकुरे  बटर मिल्क बिस्किट्स  बनाना भी एकदम आसान है.
<h3>आवश्यक सामग्री - Buttermilk Biscuit Ingredients</h3>
मैदा - 2 कप (220 ग्राम)<br/>
साल्टेड बटर - 1/2 कप ( 100 ग्राम )<br/>
बटर मिल्क (मठ्ठा) - 3/4 कप<br/>
बेकिंग पाउडर - 1 छोटी चम्मच<br/>
बेकिंग सोडा - 1/4 छोटी चम्मच<br/>
चीनी - 1 छोटी चम्मच
<h3>विधि - How to Make the Best Buttermilk Biscuits from Scratch</h3>
बटर को छोटे छोटे टुकड़ों में काट लीजिये.<br/>
<br/>
सबसे पहले किसी बड़े प्याले में मैदा, बेकिंग सोडा, बेकिंग पाउडर और चीनी यानि कि सभी ड्राई इन्ग्रेडियेन्ट्स डालकर अच्छी तरह मिला लीजिये. अब मक्खन के कटे हुये टुकड़े डालिये और हाथ से बटर को तोड़ते हुये मिक्स कर लीजिये, बटर मिल्क मिल्क डालिये और सारी चीजों को मिक्स करके आटे को इकठ्ठा कर लीजिये. बटर मिल्क बिस्किट्स के लिये आटा तैयार है.<br/>
<br/>
आटे को हाथ से गोल आकार दीजिये. किसी बोर्ड पर सूखा मैदा डालकर फैला लीजिये और आटे को सूखे मैदा के ऊपर रखकर, हाथ से सही आकार देते हुये थपथपा कर बड़ाकर आधा इंच मोटाई में शीट तैयार कर लीजिये. बिस्किट्स काटने के लिये कोई कटोरी या गिलास या कोई सांचा लीजिये, और जो शीट तैयार की है, सांचे को उसके ऊपर रखकर बिस्किट काट लीजिये. कटे बिस्किट बेकिंग ट्रे में थोड़ी थोड़ी दूर पर लगाकर रखिये. बिस्किट काटने के बाद जो आटा बचता है उसे फिर से इकठ्ठा करके बिलकुल उसी प्रकार गोल करके, शीट बनाकर बिस्किट्स काट लीजिये और ट्रे में लगा दीजिये. सारे बिस्किट्स पर ब्रस से थोड़ा थोड़ा बटर लगा दीजिये.<br/>
<br/>
ओवन को 180 डि. सेग्रे. पर प्रिहीट कीजिये. बिस्किट की ट्रे ओवन की मिडिल रैक पर रखिये, ओवन को 180 डि. सेग्रे पर 15 मिनिट के लिये सैट कर लीजिये, समय समाप्त होने पर बिस्किट को चैक कीजिये, बिस्किट गोल्डन ब्राउन हो गये हैं. बिस्किट बन कर तैयार है, अगर बिस्किट्स ब्राउन नहीं हुये हैं तब3-5 मिनिट के लिये और बेक कर सकते हैं.<br/>
<br/>
बेक्ड बिस्किट को जाली पर रखकर ठंडे कर लीजिये. बिस्किट्स पूरी तरह ठंडे होने पर, क्रंची बटर मिल्क बिस्किट खाने के लिये तैयार है. बटर मिल्क बिस्किट को एअर टाइट कन्टेनर में भर कर रख लीजिये, और 15-20 दिन तक खाते रहिये.
<h3> सुझाव:</h3>
बटर मिल्क बिस्किट्स के लिये अगर आप साल्टेड बटर ले रहे हैं तब इसमें नमक मत डालिये, बटर अनसाल्टेड हो तो आधा छोटी चम्मच नमक डाल कर मिलाइये.<br/>
<br/>
बिस्किट को बेक करते समय, पहले बिस्किट को 10- 12 मिनिट के लिये ओवन में लगायें और इसके बाद बिस्किट को चैक करते हुये बेक कीजिये, बिस्किट्स बेक करने में अलग अलग ओवन में थोड़ा टाइम का फर्क आ जाता है. </font>
</body>
</html>
