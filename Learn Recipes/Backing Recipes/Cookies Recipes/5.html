<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> जिंजर नट्स </h2>
जिंजर नट्स (Ginger Nuts)कुछ स्पेशल मसाले और गोल्डन सीरप डालकर बनाई हूई, बहुत ही स्वादिष्ट स्पाइसी मुलायम कुकीज हैं.  आप मीठा पसंद करते हों या नमकीन, दोनों की हालत में आपको यह खास स्वाद वाली जिंजर नट्स बहुत पसंद आयेंगे.
<h3> आवश्यक सामग्री - Ingredients for Ginger Nuts Biscuits</h3>
मैदा - 1 1/2 कप (150 ग्राम)<br/>
ब्राउन खाड़ - आधा कप (100 ग्राम)<br/>
मक्खन - 1/4 कप (50 ग्राम)<br/>
गोल्डन सीरप - 2 टेबल स्पून<br/>
पाउडर चीनी - 1 टेबल स्पून<br/>
जिंजर पाउडर - 1 छोटी चम्मच<br/>
बेकिंग पाउडर - 1/2 छोटी चम्मच<br/>
बेकिंग सोडा - 1/4 छोटी चम्मच<br/>
लोंग - 4<br/>
छोटी इलाइची - 4<br/>
जायफल - 2 पिंच
<h3> विधि - How to make Gingernuts Cookies</h3>
किसी बड़े प्याले में मक्खन को मेल्ट करके ले लीजिये, मक्खन में खाड़ और गोल्डन सीरप डालकर अच्छी तरह मिक्स करते हुये फ्लफी होने तक फैंट लीजिये. <br/>
<br/>
मैदा में बेकिंग पाउडर, बेकिंग सोडा और जिंजर पाउडर को मिक्स करके छलनी से 2 बार छान लीजिये.<br/>
<br/>
छोटी इलाइची को छील कर, लोंग और जायफल सभी को मिक्स करके पाउडर बना लीजिये.<br/>
<br/>
मक्खन और खाड़ के मिश्रण में मैदा का मिश्रण और पाउडर मसाले डालकर अच्छी तरह मिक्स होने तक मिलाइये, इस मिश्रण को सख्त गुथे आटे की तरह तैयार करना है, यदि यह मिश्रण सूखा लग रहा है तब मिश्रण में 2 - 3 छोटी चम्मच दूध डालकर मिला लीजिये और मिश्रण को सख्त आटा जैसा गूंथ कर तैयार कर लीजिये. जिंजर नट्स बनाने के लिये मिश्रण तैयार है.<br/>
<br/>
बेकिंग ट्रे में थोड़ा मक्खन लगाकर चिकना कर लीजिये. मिश्रण को 12 बराबर के टुकड़ों में तोड़ लीजिये, एक तोड़ा हुआ मिश्रण उठाइये और गोल कर लीजिये, सारे गोले बनाकर ट्रे में लगा लीजिये, अब एक गोला उठाइये और हथेली पर रखकर चपटा कुकीज का आकार दीजिये और वापस ट्रे में लगा लीजिये, सारे गोले चपटे करके ट्रे में थोड़ी दूर दूर पर लगा दीजिये.<br/>
<br/>
ओवन को 180 डि. सेग्रे पर प्रीहीट कर लीजिये, कुकीज को बेक करने के लिये ओवन में रखिये, ओवन को 180 डि. सेग्रे. पर 10 मिनिट के लिये सैट करके ओन कर दीजिये. 10 मिनिट बाद कुकीज को चैक कीजिये अगर आप महसूस करते हैं कि कुकीज बेक नहीं हुये है तब कुकीज को 2 मिनिट के लिये और बेक कीजिये, फिर चैक कीजिये, अगर अब भी कुकीज पूरी तरह से बेक नहीं हुये हैं तब और 2 मिनिट के लिये कुकीज को बेक कर लीजिये. 10-14 मिनिट में कुकीज बेक हो जाते हैं(अलग अलग ओवन में थोड़ा समय का अन्तर आ जाता है).<br/>
<br/>
जिंजर नट्स बेक हो कर तैयार हो गये हैं, इन्हैं ट्रे से उठाकर, जाली पर रख कर ठंडा कर लीजिये, और पूरी तरह ठंडा होने के बाद जिंजर नट्स (Ginger Nuts) खाने के लिये तैयार है. जिंजर नट्स एअर टाइट कन्टेनर में भरकर रख लीजिये और 2 महिने तक कन्टेनर से जिंजर नट्स निकालिये और खाइये. </font>
</body>
</html>
