<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> बादाम कुकीज </h2>
स्वादिष्ट बादाम कुकीज (Almond Cookies) क्रिसमस पर परम्परागत रूप से बना कर मेहमानों को परोसी जाती हैं. लेकिन आप जब मन चाहे तब बनाईये. आइये बादाम कुकीज बनाना शुरू करते हैं.
<h3> आवश्यक सामग्री Ingredients for Eggless Almond Cookies</h3>
मैदा - 200 ग्राम (2  कप )<br/>
बेकिंग पाउडर - 1 1/2 छोटी चम्मच<br/>
बादाम - 150 ग्राम ( 1 कप) <br/>
मक्खन --200 ग्राम ( 1 कप )<br/>
पिसी चीनी - 200 ग्राम ( 1 कप)<br/>
दूध - 2 टेबल स्पून
<h3> विधि - How to make Almond Cookies without eggs</h3>
मैदा और बेकिंग पाउडर मिलाकर, किसी थाली में छान कर निकाल लीजिये. <br/>
<br/>
थोड़े से 20-25 बादाम साबुत बचा कर, सारे बादाम दरदरा पीस लीजिये. बचाये हुये बादाम आधा घंटे के लिये गुनगुने पानी में डाल कर रखिये, पानी से बादाम निकालिये और लम्बाई में 2 टुकड़े में काट लीजिये. <br/>
<br/>
किसी बड़े बर्तन में मक्खन निकालिये, हल्का गरम करके पिघला लीजिये, चीनी मिलाइये और खूब फैट लीजिये. <br/>
<br/>
मक्खन और चीनी के मिश्रण में मैदा डालिये, मिश्रण के एकसार होने तक मिलाते रहिये. अब इसमें पिसा हुआ बादाम और दूध डाल कर अच्छी तरह मिला कर, आटा जैसा गूथ लीजिये. <br/>
<br/>
ट्रे को घी लगाकर चिकना कीजिये. मिश्रण से थोड़ा थोड़ा मिश्रण निकालिये, हाथों से गोल कीजिये, एक हाथ पर रखकर, गोले को दूसरे हाथ से दबाइये, कुकीज के बीच में आधा कटा हुआ बादाम रखिये और दबा कर लगा दीजिये.<br/>
<br/>
तैयार कुकीज को ट्रे में लगाकर रखिये. कुकीज को ट्रे में लगाते समय ध्यान रखिये कि एक कुकीज से दूसरी कुकीज थोड़ी दूरी पर हो, बेक होने पर कुकीज फूल कर अपना आकार बड़ायेंगी, जितनी कुकीज इस ट्रे में आ जाय उतनी कुकीज बनाकर ट्रे में लगा लीजिये.<br/><br/>
ओवन को 180 डि. से. पर पहले से ही गरम कीजिये. कुकीज लगी हुई ट्रे ओवन में लगाइये और ओवन को 15 मिनिट के लिये सैट कर दीजिये. समय समाप्त होने के बाद कुकीज निकाल कर चैक कीजिये अगर किनारे से कुकीज हल्की ब्राउन हो गई है, तब कुकीज बेक हो गई है अगर नहीं तो ओवन को 5 मिनिट के लिये और सैट कीजिये. कुकीज बेक हो गई हैं. बादाम की कुकीज ओवन से निकालिये, ठंडा होने के बाद ट्रे से कुकीज निकाल निकाल कर डलिया में रखिये. <br/>
<br/>
इसी तरह बची हुई सारी कुकीज तैयार करके, कुकीज को बेक कर लीजिये. <br/>
<br/>
बादाम कुकीज (Eggless Almond Cookies) तैयार है, ताजा ताजा स्वादिष्ट बादाम कुकीज आपके हाथों से बनी अपने बच्चों को दीजिये और आप खाइये, बची हुई बादाम कुकीज (Almond Cookies without eggs) एअर टाइट कन्टेनर में भर कर रख लीजिये और जब भी आपका मन हो कन्टेनर से कुकीज निकालिये और खाइये. </font>
</body>
</html>
