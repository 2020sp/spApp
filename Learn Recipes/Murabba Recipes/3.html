<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> आंवला जैम </h2>
अपने अन्दर विटामिन सी को प्रचुरता से समेटे आंवला शरीर में प्रतिरोधक क्षमता बढाता है.    आंवले से आप जैम (Gooseberry Jam) भी बना सकते है जो बहुत आसान और कम समय में बन जाता है, लेकिन स्वादिष्ट बहुत होता है. गर्मियों के आने से पहले आंवला जैम (Amla Jam ) बनाकर रख लीजिये और गर्मियों में अपने परिवार को रोजाना कम से कम 1 छोटी चम्मच आंवला जैम अवश्य दीजिये.
<h3>आवश्यक सामग्री - Ingredients for Amla Jam</h3>
आंवला - 500 ग्राम  (15 -18)<br/>
चीनी - 500 ग्राम  (2 1/2 कप)<br/>
छोटी इलाइची - 4 -5<br/>
दाल चीनी - 2 टुकड़े
<h3> विधि - How to make Gooseberry Jam</h3>
अच्छे आंवला लीजिये. आंवलों को 2 बार साफ पानी से अच्छी तरह धो लीजिये. <br/>
<br/>
किसी बर्तन में एक कप पानी में आंवला डुबा कर आग पर रखिये, बर्तन को अच्छी तरह ढक दीजिये, धीमी आग पर आंवले को नरम होने तक पका लीजिये (प्रत्येक 5 मिनिट बाद आंवले चैक कर लीजिये, नरम होने तक आंवले पकाइये, अगर आप महसूस करते हैं कि आंवले में पानी खतम हो रहा है तब आंवले में थोड़ा पानी और डाल सकते है). <br/>
<br/>
आंवले को छलनी मैं डालिये, अतिरिक्त पानी हटा दीजिये (इस पानी को दाल या सब्जी में डाल कर काम में लिया जा सकता है). आंवले ठंडे होने पर, बीज हटा कर फांके बना लीजिये. <br/>
<br/>
आंवले की फांकों को मिक्सर से  पीस   लीजिये. 
स्टील की कढ़ाई मे आंवले का पेस्ट डालिये, चीनी डालकर मिलाइये और मीडियम आग पर पकाने के लिये रखिये, लगातार चमचे से चलाते रहिये. चीनी घुलने के बाद, आंवले के पेस्ट का कलर बदलने लगता है. <br/>
<br/>
थोड़ा थोड़ा पेस्ट लेकर टैस्ट करते रहिये, उंगली और अंगूठे के बीच चिपका कर देख लीजिये, मिश्रण ऊंगली पर चिपकने लगे और बिलकुल जैम जैसा गाड़ा हो जाय. आग बन्द कर दीजिये. <br/>
<br/>
इलाइची छील लीजिये, इलाइची के दाने और दालचीनी को बारीक कूट कर पाउडर बनाकर जैम में मिला दीजिये. स्वादिष्ट और स्वास्थ्य रक्षक आंवला जैम तैयार है. <br/>
<br/>
आंवला जैम (Amla Jam ) को कांच या प्लास्टिक की बोटल में भर कर रख लीजिये और साल भर तक आंवला जैम खाइये. </font>
</body>
</html>
