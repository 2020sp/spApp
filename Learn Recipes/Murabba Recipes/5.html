<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> आम का छुन्दा </h2>
आम छुन्दा (Mango Chunda) पारम्परिक गुजराती डिश है. यह 2 प्रकार का होता है. एक मसाले वाला, यह रोटी परांठे किसी के से साथ बहुत पसन्द किया जाता है. और दूसरा एक दम मीठा छुन्दा. इसे बच्चे बहुत पसन्द करते हैं, रोटी, परांठे में लगा रोल बनाकर, या ब्रेड के साथ सैन्डविच बनाकर वे इसे बड़े प्यार से खाते हैं. तो आइये आज हम आम का मीठा छुन्दा (Mango Chhunda) बनायें.
<h3>आवश्यक सामान - Ingredients for Mango Chhunda</h3>
आम - 1 किग्रा. (4-5 आम) (कद्दूकस किया हुया 1 प्याला)<br/>
चीनी - 1.5 किग्रा   ( 7 कप)<br/>
बड़ी इलाइची - 4 (दरदरी कूट लीजिये)<br/>
किशमिश - 25 ग्राम (30 - 40 डंठल तोड़ कर धो लीजिये)<br/>
बादाम - 10 -12 (कतर लीजिये)<br/>
पिस्ते -  1 टेबल स्पून ( पतले पतले कतर लीजिये)
<h3>विधि - How to make Mango Chhunda</h3>
आम का मीठा छुन्दा (Mango Chhunda) कई तरीके से बनाया जाता है.<br/>
<br/>
1. कद्दूकस किये हुये आम और चीनी को मिला कर, कांच के कन्टेनर में भरकर, किसी पतले कपड़े से उसका मुंह बांध कर, धूप में रख दिया जाता है, रोजाना दिन में इस मिश्रण को 2 बार चमचे से चला दिया जाता है. यह छुन्दा 10-12 दिनों में तैयार हो पाता है, आमों का रस चीनी के साथ मिलकर गाढ़ा सीरप तैयार कर लेता है और धूप में आम के टुकड़े भी नरम हो जाते हैं, बाद में बड़ी इलाइची और बादाम, पिस्ते और किशमिश डाल कर, इसे रख लेते हैं, और खाने के काम में लाते हैं..  यदि आपको मसाले वाला आम छुन्दा तैयार करना है तो उसमें भुना हुआ जीरा, काली मिर्च और नमक डाल देंगे बन गया मसाले वाला आम छुन्दा.  इस विधि व्दारा बनाये गये छुन्दा में रोजाना आपको ध्यान रखना पड़ता है, और आम छुन्दा बनाने में समय भी काफी लग जाता है. <br/>
<br/>
2.  इस विधि में आम छुन्दा (Mango Chunda) हम गैस फ्लेम पर बनाते हैं.

3 माइक्रोवेव में भी आप यह आम छुन्दा बना सकते हैं. <br/>
<br/>
विधि 2 और 3 से आम छुन्दा काफी कम समय में बन जाता है, अभी हम विधि न. 2 से गैस फ्लेम पर आम का मीठा छुन्दा बनायेंगे.
आमों को साफ पानी से अच्छी तरह धो लीजिये, धुले हुये आमों को थाली में रखकर पानी सुखा लीजिये, इन आमों को पीलर से छील लीजिये, इन्हैं कद्दूकस कर लीजिये, आप अपने कद्दूकस से आमों को कस सकते है, और अपने फूड प्रोसेसर में भी कद्दूकस कर सकते हैं, लेकिन गुठली हटाना न भूलियेगा.<br/>
<br/>
कद्दूकस किये हुये आम और चीनी मिला कर 10 - 12 घंटे के लिये एक प्याले में रख दीजिये.  प्रत्येक 3-4 घंटे बाद इस मिश्रण को चमचे से चला दीजिये.  कद्दू किये हुये आमों से रस निकल आता है, और चीनी इस रस में घुल जाती है. <br/>
<br/>
इस चीनी और आम के मिश्रण को कढ़ाई में डालकर गैस फ्लेम पर चमचे से चलाते हुये पकाइये.  करीब 15- 20 मिनिट में यह मिश्रण गाढ़ा हो जाता है.  आप देखेंगे कि इसकी चाशनी में तार बनने लगे हैं (टैस्ट करने के लिये छुन्दा की थोड़ी सी चाशनी प्लेट पर टपकाइये ठंडा होने पर, 1-2 बूंद चाशनी अपने हाथ की उंगली और अंगूठे के बीच रखकर चिपकाइये, आपको इसमें तार बनते दिखाई देंगे). गैस फ्लेम बन्द कर दीजिये. <br/>
<br/>
छुन्दा में इलाइची और सारे मेवे मिला दीजिये.  आम छुन्दा बन चुका है, ठंडा होने के बाद इसे कांच के किसी कन्टेनर में भर कर रख लीजिये, अब आपका या बच्चों का जब भी मन हो परांठे, चपाती या ब्रेड के साथ आम छुन्दा (Mango Chunda) निकालिये और खाइये. </font>
</body>
</html>
