<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मिर्ची के टिपोरे </h2>
हरी मिर्च को छोंक कर बने मसालेदार मिर्च के टिपोरे राजस्थानी थाली में अवश्य परोसे जाते हैं, बिना इसके राजस्थानी थाली अधूरी मानी जाती है.
<h3>आवश्यक सामग्री - Ingredients for Hari Mirch ke Tipore</h3>
हरी मिर्च - 200 ग्राम (मोटी वैरायटी की)<br/>
सरसों तेल - 4 टेबल स्पून<br/>
हल्दी पाउडर - ½ छोटी चम्मच<br/>
धनिया पाउडर - 2 छोटी चम्मच<br/>
सौंफ पाउडर - 2 छोटी चम्मच<br/>
हींग - 1-2 पिंच<br/>
जीरा - ½ छोटी चम्मच<br/>
अमचूर - 1 छोटी चम्मच से कम<br/>
नमक - 1 छोटी चम्मच से कम या स्वादानुसार
<h3> विधि - How to make Rajasthani Mirchi ke Tipore</h3>
मिर्चों को धोकर डंठल तोड़ लीजिये. मिर्च को आधा-आधा इंच के टुकडों में काट कर तैयार कर लीजिए.<br/>
<br/>
पैन में तेल डालकर गरम कीजिये. गर्म तेल में जीरा डाल दीजिये. जीरा ब्राउन होने के बाद, हींग, हल्दी पाउडर और काट कर रखी हुई हरी मिर्च भी डाल दीजिए. अब इसमें सौंफ पाउडर, अमचूर पाउडर, धनिया पाउडर और नमक डालकर सभी चीजों को अच्छे से मिक्स कर लीजिए. 1-2 मिनिट चलाते हुए पका लीजिए. सारे मसाले मिर्च में अच्छे से लग जाएंगे.<br/>
<br/>
अब मिर्च को ढककर 2 मिनट के लिए धीमी आंच पर पका लीजिए. 2 मिनिट बाद आंच को थोडा़ सा तेज करें और ढक्कन हटा कर मिर्चों का पानी सूखा लीजिए. पानी सूख जाने के बाद मिर्च के टिपोरे तैयार है. हरी मिर्च के टिपोरे किसी प्याले में निकाल लीजिए, परोसिये और खाइये.<br/>
<br/>
हरी मिर्ची के टिपोरे को आप फ्रिज में रख कर एक सप्ताह तक खाने के लिए उपयोग में ला सकते हैं. </font>
</body>
</html>
