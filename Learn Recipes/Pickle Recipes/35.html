<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">आम का सादा अचार </h2>
आमों का मौसम है, बाजार में कच्चे पके आम खूब मिल रहे हैं, आम का अचार तो सभी की पसन्द है, और ये अचार इसी समय बना कर रखे जा सकते हैं, आम का अचार कई तरीके से बनाया जाता है, आज हम आम का अचार छोटे छोटे टुकड़े काट कर बनायेंगे. हम खाते समय अधिकतर थोड़े से अचार का ही उपयोग करते हैं और छोटे अचार के टुकड़े खाने में बहुत आसानी होती है. <br/>
<br/>
3-4 बार पानी बरस जाय तब अचार डालें, आम का स्वाद और अच्छा हो जाता है, इसलिये अचार का स्वाद भी बढ़ जाता है, और अचार ज्यादा टिकाऊ भी होता है. अचार बनाने के लिये आप आम खरीदते समय यह ध्यान अवश्य दीजिये, कि जो आम आप अचार के लिये ले रहे हैं वह रेशे वाला आम न हो (रेशे वाले आम का अचार अधिक स्वादिष्ट नहीं बनता), और दूसरी किसी भी आम में कोई खराबी न हो, तो आइये आम का अचार बनाना शुरू करें.
<h3>आवश्यक सामग्री - Ingredients for Mango Pickle</h3>
कच्चे आम - 1 किग्रा (8-10)<br/>
सरसों का तेल - 200 ग्राम ( 1 कप)<br/>
हींग - एक चौथाई छोटी चम्मच<br/>
नमक - 100 ग्राम ( 5 टेबल स्पून,  या 1/3 कप)<br/>
हल्दी पाउडर - 50 ग्राम( 2 टेबिल स्पून)<br/>
लाल मिर्च पाउडर - 1- 2  टेबल स्पून<br/>
सोंफ - 50 ग्राम (4 टेबल स्पून)<br/>
मैंथी - 50 ग्राम (4 टेबल स्पून)<br/>
पीली सरसों (mustarad) - 50 ग्राम ( 4 टेबल स्पून)<br/>
लाल मिर्च पाउडर -  2 छोटी चम्मच
<h3>विधि - How to mango Pickle Recipe</h3>
आमों को साफ पानी से धोकर 12 घन्टे के लिये पानी में भिगो दीजिये.  आमों को पानी से निकालिये, और उनका पानी सुखा लीजिये. <br/>
<br/>
आमों को चाकू से छोटे छोटे टुकड़े करते हुये काट लीजिये. <br/>
<br/>
सौंफ, पीली सरसों और मैथी को दरदरा पीस लीजिये. <br/>
<br/>
कढ़ाई में तेल डालकर अच्छी तरह गरम कर लीजिये.  गैस बन्द कर दीजिये.  दरदरे पिसे मसाले तेल में डाल दीजिये,  हींग डाल दीजिये, ह्ल्दी पाउडर, और कटे हुये आम डाल कर मिला दीजिये, नमक और लाल मिर्च पाउडर डाल दीजिये, चमचे से चलाते हुये आम और मसाले को अच्छी तरह मिला दीजिये, अचार को 5 मिनिट के लिये ढककर रख दीजिये ताकि आम हल्के से नरम हो जाय. <br/>
<br/>
अचार बन गया है, लेकिन आम के टुकड़े अभी पूरी तरह मुलायम नहीं हुये है.  अचार को किसी कांच या प्लास्टिक के कन्टेनर में भरकर धूप में या रूम के अन्दर 4- 5 दिनों के लिये रख दीजिये और दिन में एक बार अचार को चलाकर ऊपर नीचे कर दीजिये. <br/>
<br/>
अब आम के टुकड़े नरम हो गये हैं.  अचार में इतना तेल डाल दीजिये कि अचार तेल में डुबा रहे. <br/>
<br/>
आम का अचार अब आप जब इच्छा हो निकालिये और खाइये.  यह अचार 1 साल तक आप खा सकते हैं.
<h3> सुझाव:</h3>
अचार बनाते समय जो भी बर्तन स्तेमाल करें, वे सब सूखे और साफ हों, अचार में किसी तरह की नमी और गन्दगी नहीं जानी चाहिये. <br/>
<br/>
अचार के लिये कन्टेनर कांच या प्लास्टिक को हो, कन्टेनर को उबलते पानी से धोइये और धूप में अच्छी तरह सुखा लीजिये. कन्टेनर को ओवन में भी सुखाया जा सकता है. <br/>
<br/>
जब भी अचार कन्टेनर से निकालें, साफ और सूखे चम्मच का प्रयोग कीजिये. हफ्ते में 1 बार अचार को चमचे से चलाकर ऊपर नीचे कर दीजिये. <br/>
<br/>
अगर धूप है, तब अचार को 3 महिने में 1 दिन के लिये धूप में रख दीजिये, अचार बहुत दिन तक चलते हैं और स्वादिष्ट भी रहते हैं. </font>
</body>
</html>
