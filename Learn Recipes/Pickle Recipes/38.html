<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कटहल का अचार </h2>
खाने के साथ अचार और चटनी तो आपको अच्छी लगती हीं होंगी. इस समय बाजार में कच्चा कटहल मिल रहा है. आईये आज कटहल का अचार (Kathal Pickle Recipe- Jackfruit Pickle Recipe) बनाते हैं <br/>
<br/>
कटहल का अचार बनाने के लिये एकदम कच्चा कटहल लीजिये
<h3>आवश्यक सामग्री - Ingredients for Kathal Pickle</h3>
कटहल  - 300 ग्राम<br/>
सरसों का तेल - 100 ग्राम<br/>
हींग - 2 पिंच<br/>
नमक - 1 1/2 छोटी चम्मच<br/>
हल्दी पाउडर - 1 छोटी चम्मच<br/>
लाल मिर्च - आधा छोटी चम्मच<br/>
काली मिर्च - 1/4 छोटी चमम्च<br/>
पीली सरसों - 3 छोटी चम्मच<br/>
मेथी के दाने दरदरे कुटे -2 छोटी चम्मच<br/>
सिरका - 2 -3 टेबल स्पून
<h3> विधि - How to make Kathal Pickle</h3>
कटहल कच्चा और सफेद वैराइटी का लीजिये, इसको दुकानदार से ही छिलवा कर लाइये.  कटहल को धो लीजिये, हाथों पर तेल चुपड़ कर कटहल के बीजों से छिलके हटाते हुये काट लीजिये. <br/>
<br/>
कटहल के टुकड़ों को कुकर में भाप में उबाल लीजिये. (कुकर में एक गिलास पानी डालिये और प्लेट जिसके किनारे करीब आधा इंच या इससे अधिक ऊंचे हों रख दीजिये.  कटहल को सेपरेटर में भरिये, इस सेपरेटर को इस प्लेट के ऊपर रख दीजिये और बिना सीटी लगाये कुकर का ढक्कन बन्द कर दीजिये, करीब 10 मिनिट तक मीडियम गैस पर पकाइये).  या आप कटहल को माइक्रोवेव में किसी प्याले में ढककर 5 मिनिट तक पका लीजिये. कटहल को स्टीम करके भी नरम किया जा सकता है. कटहल उबल गया है.  ये निश्चित कर लीजिये कि आपके उबले कटहल में पानी की मात्रा कम से कम हो, कटहल में अगर पानी दिख रहा हो तो स्टील की छलनी में रखकर, 2 -3 घंटे धूप में रख दीजिये, कटहल से पानी सूख जायेगा. <br/>
<br/>
कढ़ाई में तेल डाल कर गरम कीजिये.  गैस बन्द कर दीजिये. तेल के कम गरम रहने पर पिसी हुई हींग डाल कर चम्मच से चला दीजिये,  अब हल्दी पाउडर, नमक, लाल मिर्च पाउडर, काली मिर्च, मेथी दाना पाउडर, पीली सरसों और कटहल डाल कर अच्छी तरह मिला दीजिये,  अचार के ठंडा होने पर सिरका भी डालकर मिला दीजिये. <br/>
<br/>
अचार को किसी कांच के कन्टेनर मे भर कर रख लीजिये.  पहले 3 दिन तक अचार को रोजाना दिन में एक बार सूखे चमचे से चला कर ऊपर नीचे कर दीजिये.  तीन दिन रखने के बाद स्वादिष्ट अचार बन कर तैयार हो जायेगा. जब भी चाहें कटहल का अचार (Kathal Pickle) निकालिये और खाइये. <br/>
<br/>
अचार को 2 -3 महिने तक उपयोग कर सकते हैं.  यदि आप इसे अधिक दिन तक उपयोग करना चाहें तो कन्टेनर में इतना तेल डाल दें कि अचार तेल में डूब जाय. </font>
</body>
</html>
