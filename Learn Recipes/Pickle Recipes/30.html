<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> अदरक का अचार </h2>
सर्दियों के मौसम में नया अदरक बाजार में आने लगता है और मार्च तक अच्छा अदरक बिना रेशे का बाजार में मिलता रहता है और यही है अदरक का अचार बनाने का सही मौसम. <br/>
<br/>
खाने की मेज पर अचार और चटनी हों तो खाने के स्वाद के क्या कहने!  और यदि अचार अदरक का है तो खाने के स्वाद के साथ ही आपका हाजमा भी दुरुस्त रहता है. अदरक का अचार बनाना बड़ा ही आसान है, तो आइये अदरक का अचार बनायें.
<h3>आवश्यक सामग्री - Ingredients for Adrak Achar</h3>
अदरक - 200 ग्राम<br/>
नीबू - 200 ग्राम<br/>
नमक - 1 छोटी चम्मच<br/>
काला नमक -   1 छोटी चम्मच<br/>
हींग - 2-3 पिंच (पिसी हुई)<br/>
काली मिर्च - 1/4 छोटी चम्मच
<h3> विधि - How to make Adrak Achar</h3>
बिना रेशे का अदरक बाजार से आइये, अदरक को छीलिये और साफ पानी से धोकर सुखाइये. <br/>
<br/>
अदरक को छोटे पतले पतले टुकड़ों में काट लीजिये. <br/>
<br/>
नींबू को धोकर, सुखाइये, काटिये और उनका रस निकाल लीजिये. <br/>
<br/>
अदरक के टुकड़ों में नीबू का रस , नमक, काला नमक, हींग और काली मिर्च पाउडर मिला दीजिये. <br/>
<br/>
सभी को अच्छी तरह मिलाकर कांच के कन्टेनर में भरकर, अच्छी तरह ढक्कन बन्द कर दीजिये, और अगर धूप आपके घर में आती है तब इस कन्टेनर को 3 दिन के लिये धूप में रखिये, हर दूसरे दिन अचार को हिला कर नीबू के रस को ऊपर नीचे कीजिये, अगर आपके घर धूप नहीं आती है तब कमरे के अन्दर ही आप अचार के कन्टेनर को रखिये और रोजाना अचार को हिलाते रहिये, अचार को अभी से ही खाना शुरू कर सकते हैं लेकिन 3 दिन बाद अचार का असली स्वाद मिलता है, जो बहुत ही लाजबाव है.<br/>
<br/>
अदरक अचार तैयार है,  अदरक के अचार को आप 15-20 दिन तक खाइये और अधिक समय तक रखने के लिये, अचार में इतना नीबू का रस और डाल दीजिये कि अदरक नीबू के रस में डूबा रहे, अचार को हमेशा सूखे और साफ चमचे से निकाले तथा कन्टेनर नमी की जगह पर नहीं रखें.  अपने डिनर तथा लन्च में अचार खायें यह खाने का स्वाद बड़ाने के साथ साथ आपके खाने को पचाने में सहयोग करता है. </font>
</body>
</html>
