<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> शिमला मिर्च का अचार </h2>
शिमला मिर्च का अचार कई तरह से बनाया जाता है, जैसे सामान्य अचार, नींबू शिमला मिर्च का अचार, शिमला मिर्च का भरवां अचार.  आज हम भारतीय तरीके से शिमला मिर्च का अचार बना रहे हैं.
<h3>आवश्यक सामग्री - Ingredients for Indian capsicum pickle recipe</h3>
शिमला मिर्च - 3 (500 ग्राम)<br/>
नमक - 2 छोटे चम्मच<br/>
<br/>
अचार के मसाले:<br/>
सरसों का तेल - ½ कप<br/>
सिरका - ¼ कप<br/>
सरसों का पाउडर - 4 छोटी चम्मच<br/>
सौंफ का पाउडर - 2 छोटी चम्मच<br/>
नमक - 2 छोटे चम्मच<br/>
गरम मसाला - 1 छोटा चम्मच<br/>
लाल मिर्च पाउडर - ½ छोटी चम्मच<br/>
हल्दी पाउडर - ½ छोटी चम्मच<br/>
हींग - 2-3 पिंच
<h3> विधि - How to make capsicum pickle Indian style</h3>
शिमला मिर्च को धोकर पानी सूखने तक सूखा लीजिए, अब इन्हैं 2 भागों में काट कर इसके बीज हटा दीजिए और इसे लम्बाई में पतला-पतला काट कर प्याले में डाल दीजिए, इसमें नमक डालकर इसे ढककर के 5-6 घंटों के लिए धूप में रख दीजिए जिससे इसके अंदर का पानी (जूस) निकल जाए. अगर धूप नहीं हो तो इसे रात भर के लिए ढक कर के कमरे में रख दीजिए, सुबह तक इसका सारा जूस निकल जाएगा. <br/>
<br/>
शिमला मिर्च के जूस को किसी अलग बर्तन में छलनी से छान कर निकाल लीजिए. <br/>
<br/>
एक पैन में सरसों के तेल को धुआं उठने तक गरम कर लीजिए. तेल के गरम होने पर गैस बंद कर दीजिए और तेल को हल्का ठंडा होने दीजिए. <br/>
<br/>
तेल के हल्का ठंडा होने पर इसमें हींग डालकर भून लीजिए अब इसमें कटी हुई शिमला मिर्च, हल्दी, पीली सरसों, सौंफ पाउडर, नमक, लाल मिर्च पाउडर और गरम मसाला पाउडर डाल दीजिए और इन्हें अच्छे से मिला लीजिए. अब इसमें सिरका डाल कर, एक बार फिर से अच्छे से मिक्स कर लीजिए. <br/>
<br/>
अचार बनकर के तैयार है इसे किसी प्याले में निकाल लीजिए. अचार को ठंडा होने पर किसी कंटेनर में भर कर रख दीजिए और जब मन करे इसके स्वाद का मजा लीजिए. इसे आप चाहें तो अभी खा सकते हैं लेकिन अचार का असली स्वाद 3 दिन के बाद ही आता है, क्योंकि तब शिमला मिर्च नरम हो जाती है और सभी मसाले इसमें अच्छे से समा जाते हैं.
<h3> सुझाव:</h3>
अचार के लिये कन्टेनर कांच या प्लास्टिक को हो, कन्टेनर को उबलते पानी से धोइये और धूप में अच्छी तरह सूखा लीजिये. कन्टेनर को ओवन में भी सुखाया जा सकता है. <br/>
<br/>
अचार को कंटेनर में भरकर रख दीजिए और 3 दिनों तक रोजाना अचार को दिन में 1 या 2 बार सूखे चमचे से चलाकर ऊपर नीचे कर दीजिये, जिससे मसाले इसमें अच्छी तरह से मिल जाएं. <br/>
<br/>
जब भी अचार कन्टेनर से निकालें, साफ और सूखे चम्मच का प्रयोग कीजिये, इससे अचार बहुत दिन तक चलता है. शिमला मिर्च के अचार को 2-3 महीने तक खाया जा सकता है. </font>
</body>
</html>
