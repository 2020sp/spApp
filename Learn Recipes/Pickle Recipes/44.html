<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">लसोड़े का अचार </h2>
लसोड़े का अचार (Gunda Pickle Recipe) उत्तर भारत में बनाया जाता है. ये अचार बड़ा ही स्वादिष्ट होता है. लसोड़े के अचार को आप बनाकर रख लें, यह एक साल तक खाने के प्रयोग में लाया जा सकता है. बनाना भी आसान है.
<h3>आवश्यक सामग्री - Ingredients for Lasore Ka Achar</h3>
लसोड़े  --- 500 ग्राम<br/>
हींग --- 1/4 छोटी चम्मच से आधा<br/>
पीली सरसों --- 3 छोटी चम्मच ( पिसी हुई )<br/>
सोंफ --- 2  छोटी चम्मच ( पिसी हुई )<br/>
मेथी दाने --- 1 छोटी चम्मच<br/>
अजवायन --- 1/2 छोटी चम्मच<br/>
जीरा ------  1/2 छोटी चम्मच<br/>
हल्दी पाउडर --- 1 छोटी चम्मच<br/>
लाल मिर्च पाउडर --- 1 छोटी चम्मच<br/>
नमक --- 2 छोटी चम्मच<br/>
सरसों का तेल --- 100 ग्राम (आधा कप)
<h3> विधि - How to Make Lasore Ka Achar</h3>
लसोड़े को डंठल तोड़कर अच्छी तरह 2 बार धो लीजिये. भगोने में आधा लीटर पानी ( इतना पानी लीजिये कि लसोड़े पानी में डूब जाय) भर कर गरम करें. जब पानी में उबाल आ जाय तो लसोड़े पानी में डाल दें. पानी में फिर से उबाल आने के बाद 5 मिनिट ढककर मीडियम गैस पर पकने दें. गैस बन्द कर दें.<br/>
<br/>
लसोड़े का पानी निकाल दीजिये,  और छलनी में रखकर अच्छी तरह पानी निकलने तक रख लीजिये, लसोड़े के अन्दर से गुठली निकाल लें. लसोड़े को 2 भागों में काट लें. अचार बनाने के लिये लसोड़े तैयार हैं. <br/>
<br/>
कढाई में जीरा, मेथी के दाने, अजवायन और सोंफ डालकर हल्का सा रोस्ट कर लीजिये, मसालों को ठंडा करके मिक्सर में डालिये और साथ में, पीली सरसों, नमक और हल्दी डालकर दरदरा पीस लीजिये,  कढ़ाई में तेल डाल कर गरम कीजिये, तेल को अच्छी तरह गरम होने के बाद, तेल में लसोड़े डाल दीजिये, पिसे मसाले, लाल मिर्च और हींग डालकर अच्छी तरह मिला दीजिये,  गैस बन्द कर दीजिये.<br/>
<br/>
लसोड़े का अचार (Lasore ka Achar) तैयार हैं. अचार को ठंडा करके किसी जार में रख दें. इस अचार को तैयार होने में 6-7 दिन लग जाते हैं. अचार को दिन में एक बार चमचे से ऊपर नीचे कर दें. अचार खट्टा और बहूत ही स्वादिष्ट हो गया है. अब इस अचार को खा सकते हैं.<br/>
<br/>
अचार खराब होने से बचाने के लिये अचार में इतना तेल गरम करके ठंडा करके डाल दीजिये, कि लसोड़े तेल में डूबे रहें. अब आप यह अचार साल भर तक कभी भी खाइये. </font>
</body>
</html>
