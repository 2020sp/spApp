<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">करोंदे का अचार </h2>
अचार खाने के स्वाद भूख दोंनों को बढ़ा देते हैं, और यदि घर में कई प्रकार के अचार हो, तब तो बहुत ही अच्छा है. इस समय करोंदे बाजार में आ रहे हैं. करोंदे (Natal Plum ) का अचार बहुत ही स्वादिष्ट बनता है, करोंदे का अचार 2 प्रकार से बनाया जाता है, साबुत करोंदे का अचार और करोंदे काट कर अचार, दोनों ही तरीके से अचार बनाने के लिये मसाले तो एक ही होंगे. दोंनो ही तरीके से अचार स्वादिष्ट बनता है. आइये करोंदे का अचार (Karonda Pickle ) बनाना शुरू करते हैं.
<h3> आवश्यक सामग्री - Ingredients for Karonde ka Achar</h3>
करोंदे (Natal Plum) - 250 ग्राम<br/>
सरसों का तेल - 1/3 कप<br/>
हींग - 1/4 छोटी चम्मच से आधा<br/>
हल्दी पाउडर - 1 छोटी चम्मच<br/>
सोंफ - 2 टेबल स्पून<br/>
जीरा - 1 छोटी चम्मच<br/>
अजवायन - 1 छोटी चम्मच<br/>
दाना मेथी - 2 छोटी चम्मच<br/>
पीली सरसों - 3 छोटी चम्मच<br/>
नमक -  2  छोटी चम्मच<br/>
लाल मिर्च - 1 छोटी चम्मच
<h3> विधि - How to make Karonde ka Achar</h3>
करोंदे का अचार करोंदे काट कर बनाइये: <br/>
<br/>
करोंदे को पानी से 2 बार धोकर साफ कर लीजिये. थाली या चलनी में रखकर पानी सुखा दीजिये. अब इन करोंदों को दो भागों मे काट लीजिये, किसी करोंदे में यदि काला बीज हो तो उसे चाकू की सहायता से निकाल दीजिये. <br/>
<br/>
पीली सरसों, मेथी, अजवायन, जीरा और सोंफ को कढ़ाई में डालकर हल्का सा 1 - 2 मिनिट चमचे से लगातार चलाते हुये हल्का सा रोस्ट कर लीजिये, इससे मसालों की नमी निकल जाती है और वह आसानी से पिस जाते हैं, अब मसालों को दरादरा पीस लीजिये.<br/>
<br/>
कढ़ाई में तेल डाल कर, अच्छा धूंआ उठने तक गरम कर लीजिये.  गैस बन्द कर दीजिये. गरम तेल में कटे हुये करोंदे, हींग, हल्दी पाउडर डाल कर मिला दीजिये, अब इन करोंदों में दरदरे पिसे मसाले, नमक और लाल मिर्च डालकर अच्छी तरह मिला दीजिये. ये करोंदे का अचार बन गया है. करोंदे का अचार को ठंडा होने के बाद, किसी कांच या प्लास्टिक के कन्टेनर में भर कर रख दीजिये. <br/>
<br/>
यदि आप अचार को धूप में रख सकें तो, अचार के डिब्बे को 4-5 दिनों तक धूप में रखिये और रोजाना अचार को दिन में एक बार चमचे की सहायता से ऊपर नीचे कर दीजिये.  यदि आप धूप में नहीं रख सकते हैं,तो भी अचार को रोजाना ऊपर नीचे करते रहैं और  3-4 दिन बाद, करोंदे के टुकड़े मुलायम हो जायेंगे और करोंदे में सारे मसाले जब्ज हो जायेंगे. <br/>
<br/>
साबुत करोंदे का अचार बनाइये: <br/>
<br/>
साबुत करोंदे का अचार बनाने के लिये करोंदे को काटना नहीं है, करोंदे अच्छी तरह धो कर पानी सुखा लीजिये. किसी बर्तन में इतना पानी भर कर उबलने रख दीजिये कि करोंदे पानी में अच्छी तरह डूब जायं, पानी में उबाल आने के बाद, करोंदे पानी में डालिये और करोंदों को ढककर 3 मिनिट तक उबलने दीजिये. करोंदों को छलनी में निकाल लीजिये, ताकि अतिरिक्त पानी करोंदों से नीचे निकल जाय. <br/>
<br/>
कढ़ाई में तेल डालकर गरम कीजिये, तेल को धूआं उठने तक अच्छा गरम कर लीजिये, गैस बन्द कर दीजिये और तेल को थोड़ा ठंडा होने दीजिये, अब तेल में हींग और हल्दी पाउडर डालिये, करोंदे भी डाल दीजिये, पिसे मसाले और लाल मिर्च डालकर मिला दीजिये, करोंदे का अचार तैयार है, करोंदे का अचार 3-4 दिन बाद खाने के लिये तैयार हो जायेगा, तब तक करोंदे में सारे मसाले जज्ब हो जायेंगे, तब तक रोजाना चम्मच से अचार को ऊपर नीचे करते रहें, ताकि अचार में सारे मसाले अच्छी तरह मिलते रहें, अगर धूप है तो अचार को धूप में भी रखा जा सकता है. अचार को 1 माह तक रख कर खाया जा सकता है,. <br/>
<br/>
अचार को साल भर तक रखने के लिये अचार में इतना सरसों का तेल गरम करके ठंडा करके डाल दें कि अचार तेल में डूबा रहे. <br/>
<br/>
करोंदे के अचार (Karonda Pickle) को आप जब चाहें निकालें और खायें. अचार निकालते समय हमेशा साफ और सूखे चम्मच का प्रयोग कीजिये. </font>
</body>
</html>
