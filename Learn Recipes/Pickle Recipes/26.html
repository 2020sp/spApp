<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> आम का लच्छा अचार </h2>
फलों के राजा आम के ही सबसे अधिक संख्या में अचार बनते हैं. सभी तरह के अचार की अपनी अपनी विशेषतायें और स्वाद हैं. खड़े मसालों वाले आम का लच्छा अचार (Grated Mango Pickle) का अपना विशिष्ट स्वाद है. <br/>
<br/>
आम के विभिन्न अचार जैसे   कटे आम का अचार (Mango Pickle),  आम का मुरब्बा (Mango Murabba),  अमिया का सलोना अचार (Mango Salona Pickle)  वगैरह बनाने और इनके तैयार होने में कलगभग एक सप्ताह का समय लग जाता है लेकिन आम का लच्छा अचार (Grated Mango Pickle -  Mango Thokku Pickles) को बना कर दूसरे दिन ही खाया जा सकता है.  आईये आज आम का लच्छा अचार बनायें,
<h3>आवश्यक सामग्री - Ingredients for Grated Mango Pickle -  Mango Thokku Pickles</h3>
कच्चे आम - 7-8 (एक किग्रां)<br/>
सरसों का तेल - 250 ग्राम(1 1/4 कप)<br/>
मैथी दाना - 4 टेबल स्पून<br/>
जीरा - एक टेबल स्पून<br/>
पीली सरसों -  4 टेबल स्पून<br/>
हींग - 1/4 छोटी चम्मच<br/>
हल्दी पाउडर - 2 छोटी चम्मच<br/>
लाल मिर्च - 2 छोटी चम्मच<br/>
नमक - 100 ग्राम ( 1/3 कप)
<h3>विधि - How to make Grated Mango Pickle -  Mango Thokku Pickles</h3>
बाजार से अच्छे किस्म के आम जिनमें गूदे की मात्रा अधिक हो ले आइये.  आम को साफ पानी से धोइये और पानी सुखा लीजिये.  आमों को छीलिये, आम के गूदे को बड़े टुकड़े में काट कर आप फूड प्रोसेसर में आम के गूदे से लच्छे तैयार कर सकती हैं या आप छिले आम को कद्दूकस से ग्रेट करके ये आम के लच्छा तैयार कर सकते हैं. आम  के लच्छे अचार बनाने के लिये तैयार हैं <br/>
<br/>
सारे मसाले साफ कर लीजिये, एक छोटी कढ़ाई में पहले 3 टेबल स्पून मैथी दाना और अब जीरा डाल कर हल्का ब्राउन होने तक भून लीजिये.  भुना हुआ मैथी दाना, जीरा, सरसों, हींग और नमक मिला कर बारीक पीस लीजिये. <br/>
<br/>
एक कड़ाई में तेल डालिये और गरम कर लीजिये, गैस बन्द कर दीजिये और बचा हुआ एक टेबल स्पून मैथी डालिये ये मैथी दाना हल्का भून जाय तब हल्दी मिला दीजिये और अब आम के लच्छे और पिसा हुआ मसाला तेल में डालिये, लाल मिर्च भी डालकर, अच्छी तरह चमचे से चला कर सारी चीजों को मिला दीजिये. <br/>
<br/>
आम का लच्छा अचार तैयार है. आप ये आम का लच्छा अचार अभी खा सकते हैं और 2 दिन बाद तो इस अचार स्वाद बहुत ही अच्छा हो जायेगा. आप इस अचार को साफ सूखे कन्टेनर में भर कर रख दीजिये. जब भी आपका मन करे आप अचार को कन्टेनर से निकालिये और परांठे, चपाती या दाल चावल किसी के साथ परोसिये और खाइये. <br/>
<br/>
ये आम का लच्छा अचार आप साल भर तक रख कर खा सकते हैं, यदि अचार में आपको तेल कम लग रहा हो तब इतना सरसों का तेल लीजिये कि अचार तेल में डूबा रख सके, तेल को गरम करके ठंडा कीजिये और अचार मे डाल दीजिये.
<h3> सुझाव: </h3>
अचार बनाते समय जो भी बर्तन स्तेमाल करें, वे सब सूखे और साफ हों, अचार में किसी तरह की नमी और गन्दगी नहीं जानी चाहिये.

अचार के लिये कन्टेनर कांच या प्लास्टिक को हो, कन्टेनर को उबलते पानी से धोइये और धूप में अच्छी तरह सुखा लीजिये. कन्टेनर को ओवन में भी सुखाया जा सकता है. <br/>
<br/>
जब भी अचार कन्टेनर से निकालें, साफ और सूखे चम्मच का प्रयोग कीजिये. हफ्ते में 1 बार अचार को चमचे से चलाकर ऊपर नीचे कर दीजिये. <br/>
<br/>
अगर धूप है, तब अचार को 3 महिने में 1 दिन के लिये धूप में रख दीजिये, अचार बहुत दिन तक चलते हैं और स्वादिष्ट भी रहते हैं. </font>
</body>
</html>
