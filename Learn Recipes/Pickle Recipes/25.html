<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> आम का हींग वाला अचार </h2>
आम का हींग वाला अचार (Mango Hing Pickle) दो तरह से बनाया जाता है, खट्टा हींग का अचार और आम का हींग का खट्टा मिट्ठा अचार (Mango Sweet Sour Pickle with Asafoetida). <br/>
<br/>
गर्मी के मौसम में  कच्चा आम बाजार में बहुत आता है.  हमने अभी आम का लच्छा अचार (Grated Mango Pickle) तो बना लिया है, आज हम आम का हींग (Mango Asafoetida Pickle)  वाला अचार बना रहे हैं, आइये शुरू करें <br/>
<br/>
आम का हींग वाला अचार बनाना.
<h3> आवश्यक सामग्री - Ingredients for Mango Asafoetida Pickle</h3>
कच्चे आम - 4-5 (आधा किग्रा)<br/>
नमक - 50 ग्राम (   4 छोटे चम्मच)<br/>
हल्दी पाउडर - एक छोटी चम्मच<br/>
<br/>
आम गलने के बाद ये मसाले मिलायेंगे<br/>
हींग पाउडर - 1/4 छोटी चम्मच<br/>
लाल मिर्च पाउडर - 1/2 - 1 छोटी चम्मच<br/>
नमक - 1 छोटी चम्मच<br/>
सरसों का तेल - 1/4 कप
<h3> विधि - How to make Mango Hing Pickle</h3>
कच्चे और अच्छे गूदे वाले आम  बाजार से ले आइये.  आम को साफ पानी से धो लीजिये, पानी को सुखाइये और छील लीजिये.  आम से गूदा निकालिये और छोटे छोटे टुकड़े में काट लीजिये. <br/>
<br/>
सुखा साफ कांच या प्लास्टिक का कन्टेनर लीजिये, आम के टुकड़े कन्टेनर में डालिये, नमक और हल्दी पाउडर डाल दीजिये, चमचे से अच्छी तरह मिलाइये और कन्टेनर को बन्द करके रख दीजिये, धूप हो तो ये धूप में रखा जा सकता है, अचार को रोजाना सूखे साफ चमचे से चला कर ऊपर नीचे कर दीजिये.  5-6 दिन में आम के टुकड़े गल कर नरम हो जायेंगे,  बाद इस अचार में हींग पीस कर, लाल मिर्च पाउडर, नमक और सरसों का तेल गरम करें और ठंडा करके मिला दीजिये. <br/>
<br/>
आम का हींग वाला अचार तैयार है, आप ये अचार अभी से ही खाना शुरू कर सकते हैं,  3-4 दिन बाद अचार का स्वाद बह्त अच्छा हो जाता है.
आम हींग का खट्टा मिट्ठा अचार (Mango Sweet Sour Pickle) <br/>
<br/>
यदि आम का आम हींग का खट्टा मिट्ठा अचार पसन्द करते हों तो जब आम को नमक हल्दी में गलने के बाद इसमें लाल मिर्च और हींग के साथ  100 ग्राम चीनी या कुटा हुआ गुड़ मिला दें.  आम के खट्टा मिट्ठा अचार में सरसों का तेल नहीं मिलाया जाता. <br/>
<br/>
अचार डालने में सफाई का बड़ा महत्व है, वह आप पूरा ध्यान रखेंगी तो ये आम का हींग वाला अचार आप पूरे साल तक खा सकेंगी, ये अचार जल्दी खराब होने वाला नहीं हैं.
<h3> सुझाव:</h3>
हींग यदि कम महक वाली है, तो आधा छोटी चम्मच हींग ले लीजिये, इस अचार में हींग अधिक डाली जाती है. <br/>
<br/>
अचार बनाते समय जो भी बर्तन स्तेमाल करें, वे सब सूखे और साफ हों, अचार में किसी तरह की नमी और गन्दगी नहीं जानी चाहिये. <br/>
<br/>
अचार के लिये कन्टेनर कांच या प्लास्टिक को हो, कन्टेनर को उबलते पानी से धोइये और धूप में अच्छी तरह सुखा लीजिये. कन्टेनर को ओवन में भी सुखाया जा सकता है. <br/>
<br/>
जब भी अचार कन्टेनर से निकालें, साफ और सूखे चम्मच का प्रयोग कीजिये. हफ्ते में 1 बार अचार को चमचे से चलाकर ऊपर नीचे कर दीजिये. <br/>
<br/>
अगर धूप है, तब अचार को 3 महिने में 1 दिन के लिये धूप में रख दीजिये, अचार बहुत दिन तक चलते हैं और स्वादिष्ट भी रहते हैं. </font>
</body>
</html>
