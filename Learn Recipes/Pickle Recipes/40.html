<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">लाल मिर्च का अचार </h2>
कभी कभी खाने के साथ तीखा खाने का मन सभी का करता हैं, उस समय मिर्च का अचार खाने को मिल जाय तो बड़ा अच्छा लगेगा. आइये आज हम लाल मिर्च (Bharwaa laal Mirchi ka Achaar ) का अचार बनायें.
<h3>आवश्यक सामग्री - Ingredients for Bharwa Lal Mirchi ka Achar</h3>
लाल मोटी मिर्च - 500 ग्राम<br/>
सरसों का तेल - 4 टेबिल स्पून<br/>
नमक -  4 छोटी चम्मच<br/>
हल्दी पाउडर - 3 छोटी चम्मच<br/>
सोंफ -  (6 छोटी चम्मच दरदरी पिसी हुई)<br/>
पीली सरसों -  (6 छोटी चम्मच, दरदरी पिसी हुई)<br/>
मैथीदाना  - (6 छोटी चम्मच, दरदरी पिसी हुई)<br/>
हींग - एक चौथाई छोटी चम्मच (पिसी हुई)<br/>
सिरका - 4 टेबिल स्पून
<h3> विधि - How to make Bharwa Lal Mirchi ka Achar </h3>
लाल मोटी अचार वाली मिर्च बाजार में सर्दी के मौसम यानी इन दिनों मिल जाती हैं.  लाल मिर्चों को अच्छी तरह धो लीजिये.  धूप में 1- 2 घंटे के लिये रख कर पानी सुखा लीजिये. <br/>
<br/>
मिर्च के डंठल काट लीजिये, मिर्च को लम्बाई में इस तरह काटिये कि वह एक तरफ से जुड़ी रहे.  इसी तरह सारी मिर्च काट लीजिये. <br/>
<br/>
एक थाली में सारे मसाले, सरसों का तेल और सिरका सभी को अच्छी तरह मिला लीजिये.  एक एक मिर्च उठाकर, मसाले को मिर्च में भरिये.  सारी मिर्च मसाले से भर लीजिये. <br/>
<br/>
लाल मिर्च के अचार को किसी भी कांच के कन्टेनर में भर कर रख लीजिये. अचार को 3 दिन धूप में रखा रख दें, इससे अचार का स्वाद और लाइफ दोनों ही बढ़ जाते हैं.  आपका लाल मिर्च का अचार (Bharwa Lal Mirchi ka Achar - Stuffed Red Chilli Pickle ) तैयार हैं.   इस अचार को तेल में डुबा कर रखने की आवश्यकता नहीं है क्योंकि सिरका प्रेजर्वेटिव का काम करता है.  इस अचार को दो या तीन महीने तक प्रयोग कर सकते हैं.  यदि आप तीन महीने से अधिक समय तक रखना चाहें तो इसे कन्टेनर में इतना तेल डाल दें कि मिर्चें तेल में अच्छी तरह डूब जायें. <br/>
<br/>
जब भी आपका मन करे, मिर्च का अचार को खाने के साथ निकालिये और खाइये.
<h3> साबधानियां:</h3>
अचार के कन्टेनर को उबलते हुये पानी से धोयें और धूप में अच्छी तरह सुखा कर ही उसमें अचार भरें, अचार को हमेशा ही साफ और सूखे चमचे से निकालें, अचार जल्दी खराब नहीं होते. </font>
</body>
</html>
