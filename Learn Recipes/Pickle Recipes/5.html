<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मेथी की लौंजी </h2>
राजस्थानी परम्परागत रेसिपी है मेथी की लौंजी को मेथी का मीठा अचार भी कहा जाता है. मेथी की लौंजी स्वादिष्ट है है ही यह पाचन में भी बहुत फायदेमन्द है. इसे पूरी परांठे के साथ परोसा जा सकता है.
<h3>आवश्यक सामग्री - Ingredients for Fenugreek Seed Pickle</h3>
मेथी दाने - ¼ कप<br/>
चीनी - 1 कप<br/>
सरसों का तेल - 2 टेबल स्पून<br/>
सिरका - 2 टेबल स्पून<br/>
किशमिश - 2 टेबल स्पून<br/>
खजूर - 5-6<br/>
बडी इलायची - 2<br/>
लौंग - 6-7<br/>
काली मिर्च - ¾ छोटी चम्मच<br/>
हींग - ¼ छोटी चम्मच से भी कम<br/>
लाल मिर्च पाउडर - ½ छोटी चम्मच<br/>
सौंफ - 1 छोटी चम्मच (दरदरी कुटी)<br/>
सौंठ - 1 छोटी चम्मच<br/>
जीरा पाउडर - 1 छोटी चम्मच<br/>
काला नमक - 1 छोटी चम्मच<br/>
नमक - ¾ छोटी चम्मच या स्वादानुसार
<h3> विधि - How to make Fenugreek Seed Pickle</h3>
मेथी के दानों को साफ करके पानी से धो कर 4-5 घंटे के लिए भिगो दीजिए. दानों को पानी से निकालिये, छलनी में रखकर गीले सूती कपड़े से ढककर रख दीजिये. 2 दिन में ये दाने अंकुरित हो जाते हैं.<br/>
<br/>
पैन में तेल डालकर गरम कीजिए. तेल गरम होने पर इसमें हींग और जीरा पाउडर डालकर हल्का सा भून लीजिए. अब इसमें अंकुरित मेथी डालकर मिक्स कीजिए.<br/>
<br/>
सौंफ पाउडर, सौंठ पाउडर, लाल मिर्च पाउडर, सादा नमक, काला नमक और आधा कप पानी डालकर मिक्स करें. मेथी को ढककर के 3-4 मिनट के लिए धीमी आग पर पकने दीजिए.<br/>
<br/>
बडी़ इलायची, लौंग, काली मिर्च को दरदरा कूट लीजिए और खजूर को काट कर तैयार कर लीजिए.<br/>
<br/>
मेथी को चैक कीजिए, इसमें चीनी और ¼ कप पानी मिलाकर मिक्स कीजिए, चीनी पिघलने तक पकाएं और किशमिश, छुहारे(खजूर) और दरदरा कूटा मसाला डालकर लौंजी को गाढा़ होने तक पकने दीजिए. बीच -बीच में लौंजी को चलाते भी रहें. गैस मीडीयम रखें. <br/>
<br/>
मेथी की लौंजी बनकर के तैयार है, गैस बंद कर दीजिए और लौंजी को थोडा़ ठंडा होने दीजिए. लौंजी के ठंडा होने पर इसमें सिरका मिक्स कीजिए और प्याले में निकाल लीजिए. लौंजी के पूरी तरह से ठंडा होने पर इसे किसी कंटेनर में भर कर रख दीजिए और 6 महिने तक जब भी आपका मन करे इसके स्वाद का मजा लीजिए
<h3> सुझाव -</h3>
लौंजी भरने के लिये कन्टेनर को उबलते पानी से धोइये और धूप में अच्छी तरह सूखा लीजिये. कन्टेनर को ओवन में भी सुखाया जा सकता है. जब भी लौंजी कन्टेनर से निकालें, साफ और सूखे चम्मच का प्रयोग कीजिये,<br/>
<br/>
लौंजी अगर जम गई हो तो आप इसमें 2-3 टेबल स्पून गर्म पानी डालकर इसे पतला कर सकते हैं. </font>
</body>
</html>
