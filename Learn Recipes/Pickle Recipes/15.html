<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> कचालू का अचार </h2>
कचालू यानी कि बडे साइज की अरबी. इसकी सब्जी तो बनती ही है इसका अचार भी बहुत स्वादिष्ट बनता है. भले ही कचालू के अचार की शैल्फ लाइफ सिर्फ 2 या तीन सप्ताह ही होती है.
<h3>आवश्यक सामग्री - Ingredients for Kachalu Pickle</h3>
कचालू - 4 (500 ग्राम)<br/>
सरसों का तेल - आधा कप (100 ग्राम)<br/>
सिरका - 3-4 टेबल स्पून<br/>
हींग - 2 पिंच<br/>
मेथी के दाने - आधा छोटी चम्मच<br/>
कलौंजी के दाने - आधा छोटी चम्मच<br/>
अजवायन - आधा छोटी चम्मच<br/>
पीली सरसों का पाउडर - 2 छोटी चम्मच<br/>
नमक - 1 छोटी चम्मच से थोड़ा सा ज्यादा (स्वादानुसार)<br/>
हल्दी पाउडर - 1 छोटी चम्मच<br/>
लाल मिर्च पाउडर - 1 छोटी चम्मच
<h3> विधि - How to make Kachalu Achar</h3>
कचालू को धोइये और कुकर में डालिये, 2 कप पानी डालकर ढक्कन बन्द करके कचालू को उबलने के लिये रख दीजिये. कुकर में 1 सीटी आने के बाद कचालू को 6-8 मिनिट तक उबलने दीजिये. गैस बन्द कर दीजिये और कुकर का प्रेशर खतम होने तक कचालू को कुकर से निकाल कर, ठंडे करके, छील कर मीडियम साइज के टुकड़े में काट कर तैयार कर लीजिये. <br/>
<br/>
कढ़ाई में सरसों का तेल डालकर, अच्छा गरम कर लीजिये (तेल को अच्छा गरम करने से तेल का तीखा पन दूर हो जाता है), गैस बन्द करके तेल को थोड़ा ठंडा होने दीजिये, अब धीमी गैस करके हल्के गरम तेल में अजवायन, कलोंजी, मेथी के दाने डालकर हल्का सा भून लीजिये. कचालू के टुकड़े, हींग, हल्दी पाउदर, लाल मिर्च पाउदर, सरसों पाउडर और नमक डाल कर सारी चीजों को मिक्स करके, चमचे से चलाते हुये 2 मिनिट तक पकाइये. गैस बन्द कर दीजिये. <br/>
<br/>
अचार को ठंडा होने के बाद सिरका भी डालकर अच्छी तरह मिक्स कर दीजिये. कचालू का अचार तैयार है. कचालू के अचार को अभी भी खाया जा सकता है, लेकिन अचार का असली स्वाद, 3 दिन के बाद मिलेगा तब तक कचालू में सारे मसाले जज्ब हो जायेंगे. कचालू के अचार को रोजाना दिन में 1 बार सूखी साफ चम्मच से चलाकर ऊपर नीचे कर दीजिये.<br/>
<br/>
कचालू के अचार (Kachalu Achar) को 15-20 दिन तक रखकर खाया जा सकता है.
<h3> सुझाव:</h3>
अचार को हमेशा सूखे और साफ चम्मच से निकालिये. अचार को जब भी निकालें चम्मच से अचार को चलाकर ऊपर नीचे कर दें क्यों कि अचार के तेल मसाले नीचे इकठ्ठे हो जाते है, ऊपर अचार सूखा रह जाता है, एसा करने से अचार जल्दी खराब नहीं होते, अचार की सैल्फ लाइफ बढ़ जाती है. </font>
</body>
</html>
