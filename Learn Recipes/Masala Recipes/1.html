<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">करी पत्ता पाउडर मसाला </h2>
ताजा हरा करी पत्ता सब्जी और दालों में स्वाद और महक के लिये डाला जाता हैं. आप इन ताजे हरे पत्तों से करी पत्त्ता पाउडर बनाकर रख सकते हैं. <br/>
<br/>
करी पत्ता पाउडर (Curry Powder) यदि सब्जी दाल चावल में डाल कर खाया जाय तब वे और अधिक स्वादिष्ट लगती हैं, तो आइये करी पत्ता पाउडर (Curry Powder Recipes) बनाते हैं.
<h3>आवश्यक सामग्री -  Curry Powder Ingredients</h3>
करी पत्ता - एक कप<br/>
तेल - 2 छोटी चम्मच<br/>
चना दाल - 2 टेबल स्पून<br/>
लाल मिर्च - 2-3<br/>
काली मिर्च - 10<br/>
राई के दाने - 1 छोटी चम्मच<br/>
जीरा - 1 छोटी चम्मच<br/>
मैथी दाना - आधा छोटी चम्मच<br/>
हींग - 1 - 2 चुटकी (यदि आप चाहें)<br/>
अमचूर पाउडर - 1 छोटी चम्मच<br/>
नमक - 2 छोटी चम्मच
<h3> विधि - How to Make Curry Powder</h3>
ताजा करी पत्ता धोइये और सुखा लीजिये.  कढ़ाई में 1 चम्मच तेल डाल कर गरम कीजिये करी पत्ता डालिये और करारे होने तक भून कर  लीजिये, भुने पत्ते किसी प्लेट में निकाल कर रख लीजिये. <br/>
<br/>
कढ़ाई में बचा हुआ एक छोटी चम्मच तेल डालिये और सबसे पहले चने की दाल डाल कर हल्दी ब्राउन होने तक भून लीजिये, राई के दाने और जीरा डालिये, मैथी दाना, काली मिर्च डालिये, और सारे मसाले को ब्राउन होने तक भूनिये. आग बन्द कर दीजिये मसाले को ठंडा होने दीजिये. <br/>
<br/>
भुने हुये मसालों में लाल मिर्च, अमचूर पाउडर, हींग पाउडर और नमक मिलाइये, और मिक्सी से हल्का दरदरा पीस लीजिये. करी पत्ता पाउडर तैयार है. <br/>
<br/>
करी पत्ता पाउडर (Curry Powder) को एअर टाइट कन्टेनर में भर कर रखिये. 2-3 महिने तक अच्छी महक के साथ  चावल, इडली, दोसा, उत्तपम, दही, रायता में डालिये और खाइये. </font>
</body>
</html>
