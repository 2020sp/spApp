<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />

</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कैप्सिकम मार्मलेड </h2>
शिमला मिर्च से बना मार्मलेड जितना देखने में अच्छा लगता है, उतना ही खाने में.  शिमला मिर्च का मार्मलेड बच्चों को तो बहुत पसन्द आयेगा ही, आप भी इसे बहुत पसन्द करेंगे.
<h3>आवश्यक सामग्री - Ingredients for Red Capsicum Marmalade </h3>
कैप्सिकम (Bell pepper) - 1-1-1 लाल, पीली ,हरी (400 ग्राम)<br/>
नीबू - 2 (रस निकाल लीजिये)<br/>
चीनी - 1 1/4 कप (250 ग्राम)<br/>
काली मिर्च पाउडर - 1/4 छोटी चम्मच से आधी
<h3> विधि - How to make Bell Pepper Marmalade</h3>
शिमला मिर्च को गैस पर रखी जाली के ऊपर रखकर, घुमा घुमा कर भून लीजिये, सारी सरफेस को काला होने तक भून लीजिये.  भुनी बैलपीपर को ठंडा कीजिये, और कपड़े से रगड़ कर काला छिलका उतार लीजिये, बचे हुये काले छिलके को चाकू से खुरच कर निकाला जा सकता है, अब इन्हैं पानी से धो कर पोंछ लीजिये.<br/><br/>
बैल पीपर को काट कर बीज हटा कर बड़े टुकड़ों में काट कर तैयार कर लीजिये, 1/4 शिमला मिर्च को छोटे छोटे टुकड़ों में काट लीजिये और 3/4 शिमला मिर्च को हल्का दरदरा पीस लीजिये. <br/><br/>
पैन में पिसा हुआ बैल पीपर पेस्ट और कटे हुये छोटे टुकड़े डालिये और गैस पर मार्मलेड पकने के लिये रखिये, चीनी भी डालकर मिला दीजिये.  मार्मलेड को गाढ़ा होने तक पकाना है, मार्मलेड को हर 1-2 मिनिट में कलछी से चलाते रहें.<br/><br/>
एक नीबू का जैस्ट निकाल लीजिये यानी पीलर से नीबू की ऊपर की पतली परत निकाल कर बारीक काट कर मार्मलेड में डाल दीजिये.  काली मिर्च भी डालकर मिला दीजिये.<br/><br/>
मार्मलेड गाढ़ा हो गया है, चैक कीजिये, मार्मलेड कलछी से निकाल कर 1-2 ड्रोप प्याली में डाल लीजिये, ठंडा होने पर उंगली और अंगूठे के बीच लगाकर चिपका कर देखिये, मार्मलेड तार निकालते हुये चिपकता है, गैस बन्द कर दीजिये.<br/><br/>
शिमला मिर्च का मार्मलेड ( Bell Pepper Marmalade) पक गया है.  मार्मलेड को ठंडा होने के बाद नीबू का रस डालकर मिला दीजिये. <br/><br/>
शिमला मिर्च मार्मलेड (Red Capsicum Marmalade) तैयार है, शिमला मिर्च मार्मलेड (Sweet Capsicum Jam) को पूरी तरह से ठंडा होने पर कांच के कन्टेनर में भर कर रख लीजिए, मार्मलेड को 6 महिने तक रखकर खाया जा सकता है. <br/><br/>
इस मार्मलैड को आप बर्गर, चिप्स आदि के साथ परोसिये या बच्चे के टिफिन में परांठे से साथ रख दीजिये.  उन्हें यह बहुत पसंद आयेगा.
<h3> सुझाव: </h3>
कन्टेनर जिसमें बैल पीपर मार्मलेड (Bell Pepper Marmalade) भर कर रखेंगे, उसे उबलते पानी से धोइये और धूप में अच्छी तरह सुखा लीजिये. <br/><br/>
मार्मलेड को जब भी खाने के लिये निकालें, साफ और सूखी चम्मच का यूज करें. </font>
</body>
</html>
