<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />

</head>

<body style="color:#FFFFFF;background-color:#FFFFFF" >
<font style="color:#000000">
<h2 align="center"> स्ट्राबेरी जैम </h2>
स्ट्राबेरी का स्वाद सभी लोगों को बहुत पसंद आता रहा है. स्‍ट्रॉ‍बेरी में विटामिन, पोटैश्यिम, कैल्शियम और फास्फोरस पाए जाते हैं, जो स्वास्थ्य के लिए बेहद उपयोगी होते हैं. ये जैम बनाने में भी आसान होता है और बच्चों को तो बहुत ही पसंद आता है, यह बच्चों को टिफिन में खाने को दे सकते हैं.
<h3>आवश्यक सामग्री - Ingredients for Strawberry Jam</h3>
स्ट्रॉबेरी - 400 ग्राम<br/>
पाउडर चीनी - 300 ग्राम<br/>
नींबू - 1
<h3>विधि - How to make strawberry jam</h3>
स्ट्रॉबेरी को अच्छी तरह धोकर डंठल हटा दीजिये, स्ट्राबेरी को छोटे-छोटे टुकडों में काट लीजिए. पैन में स्ट्रॉबेरी के टुकड़े डाल कर धीमी आग पर पकने के लिए रख दीजिए, और स्ट्रॉबेरी के टुकड़े को मैशर की मदद से मैश कर लीजिए. चीनी पाउडर डालकर 10 मिनिट तक पकने दीजिए.<br/>
<br/>
10 मिनिट के बाद मध्यम और तेज आंच पर जैम को लगभग 12 मिनिट के लिए लगातार चलाते हुए गाढा़ होने तक पका लिजिए. नींबू का रस मिला दीजिए और जैम को चैक कर लीजिए(जैम को चैक करने के लिये थोड़ा सा मिश्रण चमचे से निकाल कर प्लेट में गिराइये अगर वो सैट हो रहा है तो जैम बनकर के तैयार है).<br/>
<br/>
स्ट्रॉबेरी जैम बनकर के तैयार है इसे किसी प्याले में निकाल लीजिए. स्ट्रॉबेरी जैम को ब्रैड, परांठे के साथ खाएं या आइस्क्रीम और शेक बनाने में उपयोग करें.
<h3>सुझाव :-</h3>
जैम को जिस कंटेनर में रखना है उस कंटेनर को उबलते पानी से धोकर धूप में सुखा लीजिये या ओवन में रखकर सुखा लीजिए.<br/>
<br/>
स्ट्राबेरी जैम को 8-10 महिने तक इस्तेमाल में लाया जा सकता है. </font>
</body>
</html>
