<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> वेज स्प्रिंग रोल्स </h2>
वेज़ स्प्रिंग रोल सभी को, खासकर बच्चों को बहुत पसंद आते हैं. इस बार नाशते में वेज़ स्प्रिंग रोल बना कर सभी को सरप्राइज़ दें.<br/>
<br/>
रोल के लिए रैपर वैसे तो बाज़ार से भी मिल जाते हैं पर आप चाहें तो इन्हें घर पर ताज़ा भी बना सकती हैं.<br/>
<br/>
<h3>ज़रूरी सामग्री</h3>
रैपर के लिए<br/>
<br/>
मैदा - 100 ग्राम (एक कप)<br/>
स्टफ़िंग के लिए <br/>
<br/>
पत्ता गोभी - 200 ग्राम ( एक कप बारीक कतरा हुआ)<br/>
पनीर  - 100 ग्राम (क्रम्बल किया हुआ आधा कप)<br/>
हरी मिर्च - 1 (बारीक कटी हुई<br/>
अदरक  - 1/2 इंच लम्बा टुकड़ा कद्दूकस किया हुआ<br/>
काली मिर्च - एक चौथाई छोटी चम्मच से कम<br/>
लाल मिर्च - एक चौथाई छोटी चम्मच से कम (तीखा पसन्द हैं)<br/>
अजीनो मोटो - एक चौथाई छोटी चम्मच से कम<br/>
सोया सास - एक छोटी चम्मच<br/>
नमक  - स्वादानुसार (एक चौथाई छोटी चम्मच)<br/>
तेल  - स्प्रिंग रोल तलने के लिये.<br/>
<h3> विधि</h3>
एक बर्तन में मैदे को छान लें. अब इसमें पानी (लगभग डेढ़ कप से थोडा कम) डाल कर इसका पतला और चिकना घोल बना लें. अब इस घोल को ढक कर रख दें. इससे मैदा फूल जाएगा और रैपर में स्टफिंग भरते समय ये फटेगा नहीं. <br/>
<br/>
जब तक घोल तैयार होता है तब तक स्टफिंग बना लें. एक कढा़ई में 1 टेबल स्पून तेल गरम करके उसमें हरी मिर्च, अदरक, पत्ता गोभी और पनीर डाल कर 1 मिनट के लिए भून लें. फिर काली मिर्च, लाल मिर्च, अजीनोमोटो, सोया सास और नमक डाल कर मिला लें. रोल्स की स्टफिंग तैयार है. <br/>
<br/>
स्प्रिंग रोल्स के रैपर बनाएं <br/>
<br/>
नानस्टिक तवे को गरम करके उसपर बिलकुल थोडा़ सा तेल डाल लें. फिर नैपकिन पेपर लेकर हलके हाथ से तवे पर डाले सारे तेल को चारों तरफ फ़ैला दें. तवे को मीडियम गरम रखें और एक चम्मच मैदे का घोल डाल कर हल्के से चम्मच से ही चारों तरफ फैल दें. इसे पतला चिल्ले जैसा फ़ैलाएं. इसे धीमी आँच पर सेकें. जब रैपर की उपर वाली परत का रंग हल्का बदल जाए और रैपर के किनारे तवे से अपने आप अलग होने लगें तो इसे उतार कर एक तेल लगी प्लेट में रख लें. <br/>
<br/>
अब तैयार किए रैपर पर उपर की तरफ़ 2 चम्मच स्टफिंग रख कर लंबाई में फैलाएं. रैपर के दोनों किनारों को स्टफ़िंग के उपर मोड़ते हुए उपर से मोडें और फिर रोल कर लें. इसे किसी दूसरी प्लेट में रख लें. बाकी सारे रोल्स को भी ऎसे ही तैयार कर लें. <br/>
<br/>
आप इन रोल्स को शैलो फ्राई भी कर सकते हैं और डीप फ्राई भी. <br/>
<br/>
रोल्स को शैलो फ्राई करें <br/>
एक कढा़ई में 1 चम्मच तेल डालकर गरम करें. अब इसमें 2 रोल्स डाल कर पलट-पलट कर चारों तरफ से हल्का ब्राउन होने तक सेक लें. सेक कर इन्हें किसी अलग प्लेट में निकाल लें. जितने रोल को चाहें शैलो फ्राई कर लें. <br/>
<br/>
डीप फ्राई करें<br/>
कढा़ई में तेल गरम करके उसमें जितने रोल्स आसानी से आ सकें डाल कर तल लें. इन्हें ब्राउन होने तक पलट-पलट कर तलें और फिर निकाल कर नैपकिन पेपर बिछी प्लेट में रख लें. बाकी रोल्स को भी ऎसे ही तल लें. <br/>
<br/>
गर्मा-गर्म वेज स्प्रिंग रोल्स तैयार हैं. इन्हें अपनी पसंद की चटनी के साथ खाएं.
<h3>ध्यान दें</h3>
आप स्टफिंग में अपनी पसंद की सब्ज़ियां डाल सकते हैं. चाहे तो उबले नूड्ल्स भी डाल लें. आप किसी सब्ज़ी को हटा भी सकते हैं. </font>
</body>
</html>
