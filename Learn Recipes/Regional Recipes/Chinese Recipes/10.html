<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> चाईनिज़ नूडल्स समोसा </h2>
भारत में लोग समोसा खूब पसंद करते हैं. नूडल्स की स्टफ़िंग वाले समोसे ने इसके टेस्ट को और भी बढा़ दिया है. नूडल्स समोसा बच्चों का तो फेवरेट बनता जा रहा है. तो इस बार नूड्ल्स समोसा बनाकर अपने स्नैक्स में एक और बेहतरीन ज़ायके का नाम शामिल कर लें.
<h3>ज़रूरी सामग्री</h3>
मैदा - 1 कप<br/>
अजवायन - 1/4 छोटी चम्मच से आधा<br/>
नमक - 1/4 छोटी चमच्च (स्वादानुसार)<br/>
घी - 2 टेबल स्पून<br/>
स्टफिंग के लिये<br/>
<br/>
नूडल्स - 1 कप (उबाले हुये)<br/>
मशरूम - 2 छोटे छोटे कटे हुये<br/>
गाजर - 1/4 कप (पतले और छोटे कटे हुये)<br/>
हरे मटर के दाने - 1/4 कप<br/>
नमक - 1/4 छोटी चम्मच<br/>
लाल मिर्च - 1/4 छोटी चम्मच से कम<br/>
काली मिर्च - 1/4 छोटी चम्मच<br/>
हरा धनियां - 2-3 टेबल स्पून<br/>
नीबू का रस - 1 छोटी चम्मच<br/>
सोया सास - 1/2 छोटी चम्मच<br/>
हरी मिर्च - 1 बारीक कटी हुई<br/>
अदरक - आधा इंच का टुकडा़ कद्दूकस किया हुआ या पेस्ट बना लें
<h3>विधि </h3>
समोसे का आटा बनाने के लिए किसी डोंगे में मैदा, क्रश की अजवायन, नमक और घी डालकर मिला लें और धीरे-धीरे पानी डालकर पूरी के आटे से भी सख्त आटा गूंथ लें. अब इसे आधे घंटे के लिए ढक कर रख दें ताकि आटा फूलकर सैट हो जाए. <br/>
<br/>
स्टफिंग तैयार कर लें<br/>
कढा़ई में 2 चम्मच तेल गर्म करके अदरक और हरी मिर्च डाल कर भून लें. अब मटर के दाने डालें और 2 मिनट के लिए भूनें. अब कटे गाजर डाल कर 1 मिनट और भून लें. इसके बाद मशरूम, नमक, लाल मिर्च, काली मिर्च, सोया सास और नीबू का रस डालकर 1 मिनिट तक चलाते हुए पकाएं. अब नूडल्स और हरा धनिया डाल कर मिक्स होने तक पका लें. समोसे की स्टफिंग तैयार है. <br/>
<br/>
समोसे बनाएं<br/>
तैयार आटे को मसल कर थोडा़ चिकना करें और उससे 4 बराबर-बराबर लोईयां बना कर गोले बना लें. एक गोले को चकले पर बेलन की मदद से ओवल आकार में पतला बेल लें और फिर चाकू से बीच में कट लगा कर इसे दो भागों में बांट लें. एक भाग को उठा कर बाएं हाथ पर रख कर कटे हुए आधा किनारे पर उंगली से पानी लगा दें. और दूसरे आधे किनारे को उठा कर मोड़ दें और पानी लगे किनारे से चिपका कर कोन बना लें. कोन में स्टफिंग भरें लेकिन आधा इंच उपर से खाली रखें. अब खाली रखी सारी गोलाई में उंगली से पानी लगाएं, फिर पीछे की तरफ़ एक प्लेट डाल कर समोसे को चिपका कर तैयार करें. बाकी सारे समोसे भी ऎसे ही तैयार कर लें. <br/>
<br/>
समोसे को तलें<br/>
कढा़ई में तेल गर्म करके मीडियम गर्म तेल में समोसे डाल दें. जितने समोसे कढा़ई में आ सकें डाल कर गोल्डन ब्राउन होने तक फ्राई करें. पलट-पलट कर तलें. आपके नूडल्स समोसे तैयार हैं. इन्हें प्लेट में निकालें और अपनी मनपसंद चटनी के साथ खाएं.
<h3>ध्यान दें</h3>
आप नूडल्स की स्टफिंग में अपनी पसंद की सब्ज़ियां डाल सकते हैं. <br/>
<br/>
नूडल्स को उबालने के लिए किसी बडे़ बर्तन में पानी उबाल कर उसमें नूडल्स और 1 चम्मच तेल डाल दें और उबलने दें. पानी इतना लें जिसमें नूडल्स आसानी से डूब जाएं. नरम होने पर नूडल्स को छान कर ठंडा पानी डाल कर धो दें. उबले नूडल्स तैयार हैं. </font>
</body>
</html>
