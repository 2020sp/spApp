<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> गोभी मंचूरियन </h2>
<h3> सामग्री </h3>
·         फूल गोभी 400 ग्राम<br/>
·         मैदा  4 टेबल स्पून<br/>
·         कार्न फ्लोर 5 टेबल स्पून<br/>
·         5-6 जवा लहसुन<br/>
·         प्याज़ 2 लम्बे कटे हुए<br/>
·         हरा धनियां 2 टेबल स्पून (बारीक कटा हुआ)<br/>
·         अदरक पेस्ट 1 छोटी चम्मच<br/>
·         हरी मिर्च 2 बीज हटाकर बारीक कटी हुई<br/>
·         टमाटो सास 2 टेबल स्पून<br/>
·         सोया सास  1 टेबल स्पून<br/>
·         चिल्ली सास  1 छोटी चम्मच<br/>
·         विनेगर  1 छोटी चम्मच<br/>
·         काली मिर्च  1/4 छोटी चम्मच से कम<br/>
·         नमक स्वादानुसार<br/>
·         तेल  गोभी तलने के लिये और मंचूरियन सास बनाने के लिये<br/>
<h3> विधि </h3>
फूल गोभी के टुकड़े करके, नमक मिले गरम पानी में ५ मिनट के लिए डाल के रखे. <br/>
<br/>
उसके बाद  अच्छी तरह धो लीजिये और छलनी में रखकर पानी सुखने तक सुखा लीजिये. <br/>
<br/>
एक टेबल स्पून कार्न फ्लोर बचाकर बाकी  बची हुई मैदा और कार्न फ्लोर मिलाकर पानी डालकर गाढ़ा पकोड़े बनाने जैसा घोल बनाकर तैयार लीजिये घोल में 1/4 छोटी चम्मच से थोड़ा कम नमक और काली मिर्च डालकर मिला दीजिये. <br/>
<br/>
कढ़ाई में तेल डालकर गरम कीजिये, तेल गरम होने पर, गोभी के टुकडो को  मैदा, कार्न फ्लोर के घोल में डिप करके गरम तेल में डालिये, जितने गोभी के टुकड़े एक बार कढ़ाई में आ सके डाल दीजिये, गोभी के टुकड़ों को गोल्डन ब्राउन होने तक पलट पलट कर तल लीजिये, तले गोभी प्लेट में निकाल कर रखिये, इसी तरह सारे गोभी के टुकड़े तल कर निकाल लीजिये.
<h3> गोभी मंचूरियन  के लिये सास बनाने की विधि </h3>
1 टेबल स्पून कार्न फ्लोर जो हमने बचाया है उसे 1/2 कप पानी में घोल कर, गुठलियां खतम होने तक घोल कर तैयार कर लीजिये. पैन में 1 टेबल स्पून तेल डालकर गरम कीजिये. गरम तेल में पहले कटे प्याज और लहसुन डाले और प्याज हल्की गुलाबी होने तक भुने उसके बाद अदरक पेस्ट और हरी मिर्च डालकर, धीमी फ्लेम पर थोड़ा सा भूनिये, टमाटो सास, चिल्ली सास, कार्न फ्लोर का घोल और सोया सास डालकर 1-2 मिनिट तक पका लीजिये, नमक और विनेगर डाल दीजिये, मंचूरियन सास तैयार है, अब इसमें तले हुये गोभी डालकर मिक्स कीजिये, हरा धनियां भी डालकर मिला दीजिये और चमचे से मिक्स करते हुये तब तक पकाइये जब तक कि गोभी के टुकड़ों पर सास की कोटिंग अच्छी तरह से लग न जाय. <br/>
<br/>
गोभी मंचूरियन तैयार है, गरमा गरम गोभी मंचूरियन परोसिये और खाइये. </font>
</body>
</html>
