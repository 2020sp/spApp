<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">राईस एण्ड स्पिनॅच स्टफ्ड शैल पास्ता</h2>
 
 क्या आपने कभी चावल और पास्ता को एक ही व्यंजन में मिलाने के बारे में सोचा है, और वह भी मज़ेदार तरीके से? इस अनोखे व्यंजन में, पास्ता के शैल को चावल, पालक और अन्य सामग्री के साथ-साथ चीज़ से बने स्वादभरे मिश्रण से भरा गया है और उपर टमॅटो सॉस डालकर चीज़ छिड़कर बेक किया गया है। स्वाद और रुप मिलते हैं और यह राईस एण्ड स्पिनॅच स्टफ्ड शैल पास्ता बनता है, जो सबको पसंद आता है!
 
 तैयारी का समय: २५ मिनट   
 पकाने का समय: ५ मिनट   
 बेक करने का तापमान:  २००°C (४००°F)   
 बेक करने का समय:  १५ मिनट।   
 कुल समय : ४५ मिनट     १२ स्टफ्ड पास्ता शैल्स् के लिये
 
 <h2>
सामग्री
</h2>
१२ बड़े पकाए हुए कोंचीग्ले (शैल पास्ता)

चावल और पालक भरवां मिश्रण के लिए
१/२ कप पके हुए चावल
१/२ कप हल्का उबला और कटा हुआ पालक
२ टी-स्पून जैतून का तेल
१ टी-स्पून बारीक कटा हुआ लहसुन
१/४ कप बारीक कटे हुए हरी पयाज़ का सफेद भाग
१/४ कप कसा हुआ प्रोसेस्ड चीज़
१ टी-स्पून सूखी लाल मिर्च के फ्लैक्स्
नमक स्वादअनुसार

टमॅटो सॉस के लिए
१ कप हल्के उबले और कटे हुए टमाटर
२ टी-स्पून जैतून का तेल
१ टी-स्पून बारीक कटा हुआ लहसुन
१/२ टी-स्पून सूखा ऑरेगानो
१/२ टी-स्पून लाल मिर्च पाउडर
नमक स्वादअनुसार

अन्य सामग्री
२ टेबल-स्पून कसा हुआ प्रोसेस्ड चीज़
<h2>विधि</h2>
चावल और पालक भरवां मिश्रण के लिए

    एक चौड़े नॉन-स्टिक पॅन में जैतून का तेल गरम करें, लहसुन और हरी प्याज़ के सफेद भाग डालकर मध्यम आँच पर कुछ सेकन्ड तक भुन लें।
    पालक डालकर, मध्यम आँच पर और १ मिनट के लिए भुन लें।
    चावल, चीज़, लाल मिर्च के फ्लैक्स् और नमक डालकर अच्छी तरह मिला लें और मध्यम आँच पर १ मिनट के लिए, बीच-बीच में हिलाते हुए पका लें।
    इस भरवां मिश्रण को १२ भाग में बाँटकर एक तरफ रख दें।


टमॅटो सॉस के लिए

    एक चौड़े नॉन-स्टिक पॅन में जैतून का तेल गरम करें, लहसुन डालकर, मध्यम आँच पर कुछ सेकन्ड तक भुन लें।
    टमाटर, ऑरेगानो, लाल मिर्च पाउडर और नमक डालकर अच्छी तरह मिला लें और मध्यम आँच पर २ मिनट के लिए, बीच-बीच में हिलाते हुए पका लें। एक तरफ रख दें।


आगे बढ़ने की विधी

    शैल पास्ता को एक २०० मिमी (८") व्यास के चुपड़े हुए बेकिंग डिश में रखें।
    प्रत्येक पास्ता शैल को चावल और पालक भरवां मिश्रण के एक भाग से भरें।
    प्रत्येक भरवां शैल पास्ता के उपर १ टेबल-स्पून टमॅटो सॉस डालें।
    सभी भरवां शैल पास्ता पर चीज़ छिड़के और पहले से गरम अवन में २००°c (४००°f) के तापमान पर १० मिनट या चीज़ के पिघलने तक बेक कर लें।
    तुरंत परोसें।


 </font>
</body>
</html>
