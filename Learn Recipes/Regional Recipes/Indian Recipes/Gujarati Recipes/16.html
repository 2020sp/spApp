<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> मैथी ढेबरा </h2>
ढेबरा कढ़ाई में पूरी की तरह तल कर या तवा पर परांठे की तरह सेक कर, दोंनो तरह से बनाया जाता है. आपको जिस समय जिस तरीके से सुविधा लगे उस तरीके से गुजराती मैथी ढेबरा बना डालिये. <br/>
<br/>
सर्दियो के मौसम में हरी मैथी और बाजरे का आटा बाजार में मिलता है. हरी मैथी (Fenugreek Leaves) न मिलने पर कसूरी मैथी (Kasoori Methi) भी डाल सकते हैं. सर्दियों में यह लजीज गुजराती मैथी ढेबरा (Gujarati Methi Dhebra) बनाकर जरूर खाइये.
<h3> आवश्यक सामग्री </h3>
बाजरे का आटा - 250 ग्राम (2 कप)<br/>
गेंहूं का आटा - 175 ग्राम (1.5 कप)<br/>
सूजी - 100 ग्राम ( 3/4 कप)<br/>
मक्के का आटा - 50 ग्राम (1/3 कप)<br/>
हरी मैथी पत्तियां - 2 कप<br/>
तिल - एक टेबल स्पून<br/>
जीरा - आधा छोटी चम्मच<br/>
खट्टा दही - 200 ग्राम (1 कप)<br/>
गुड़ - 1 छोटी चम्मच<br/>
नमक -स्वादानुसार (1 छोटी चम्मच)<br/>
हरी मिर्च - 2<br/>
अदरक - 1 इंच लम्बा टूकड़ा<br/>
लाल मिर्च - 1/4 छोटी चम्मच से कम<br/>
हल्दी पाउडर - 1/4 छोटी चम्मच<br/>
तेल - ढेबरा तलने के लिये
<h3> विधि </h3>
बाजरा का आटा, गेहूं का आटा, सूजी और मक्के का आटा छान कर किसी बर्तन में निकाल लीजिये. <br/>
<br/>
मैथी की पत्तियां धोइये और पानी हटाकर बारीक काट लीजिये. हरी मिर्च के डंठल तोड़कर धोइये, बीज हटाकर बारीक काट लीजिये. अदरक को छीलिये और पेस्ट बना लीजिये. दही में गुड़ अच्छी तरह मिक्स कर लीजिये. <br/>
<br/>
आटे के बीच में जगह बनाइये,गुड़ मिला दही, 1 टेबल स्पून तेल और सारे मसाले डालिये, सारी चीजें अच्छी तरह मिला लीजिये, पानी की सहायता से पूरी बनाने जैसा आटा गूथ लीजिये. गुथे आटे को आधा घंटे के लिये ढक कर रख दीजिये. <br/>
<br/>
आधा घंटे बाद गुथे आटे को अच्छी तरह मसल कर ठीक कीजिये. अब इस आटे से छोटी छोटी(एक नीबू के बराबर) लोइयां बनाकर तैयार कर लीजिये. <br/>
<br/>
कढाई में तेल डालकर गरम कीजिये. एक लोई उठाइये, तेल या सूखे आटे की सहायता से गोल, थोड़ा मोटी, 3 इंच व्यास की पूरी बेलिये और गरम तेल में डालिये. कलछी से दबा कर ढेबरा को फुलाइये और पलट कर दोनों तरफ ब्राउन होने तक तलिये. तले हुये ढेबरा को बास्केट या प्लेट में नैपकिन पेपर बिछा कर निकाल कर रखिये. दूसरा ढेबरा बेल कर इसी तरह गरम तेल में डालिये, एक बार में 2-3 ढेबरा डालकर, ब्राउन होने तक तल कर निकाल लीजिये. सारे लोइयों से इसी प्रकार सारे ढेबरा बना कर तैयार कर लीजिये. <br/>
<br/>
तवे पर ढेबरा बनाने के लिये, तवा आग पर रख कर गरम कीजिये. गुथे हुये आटे से थोड़ा आटा तोड़कर लोई बनाइये, तेल या सूखे आटे की सहायता से 5-6 इंच के व्यास में गोल परांठे के जैसा पतला बेलिये. बेला हुआ ढेबरा गरम तवे पर डालिये और तेल लगाकर दोनों तरफ पलट कर अच्छी तरह ब्राउन होने तक सेक कर निकाल कर डलिया या प्लेट में रखिये. ठंडा होने पर ढेबरा कैसरोल में रख लीजिये. <br/>
<br/>
ढेबरा को अचार या चटनी के साथ खाइये, आप ढेबरा के साथ आलू मटर मसाला सब्जी भी बना सकते हैं इस सब्जी के साथ ढेबरा का स्वाद लाजबाव लगता है. <br/>
<br/>
ढेबरा को फ्रिज में रख कर 5 - 6 दिन तक खाया जा सकता है. फ्रिज में रखा ढेबरा (Gujarati Methi Dhebra) निकालिये और गरम कजिये और खाइये. <br/>
<br/>
4-5 सदस्यों के लिये<br/>
समय - 1 घंटा </font>
</body>
</html>
