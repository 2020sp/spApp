<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">आलू बाकरवडी़ </h2>
महाराष्ट्र और गुजरात की परम्परागत रेसिपी आलू बाकरवड़ी को हम स्नेक्स के रूप में बना सकते ही हैं, साथ ही किसी भी पार्टी के लिये बनाकर स्टारटर के रूप में भी परोस सकते हैं.
<h3> आवश्यक सामग्री - Ingredients for Aloo Bhakarwadi Recipe</h3>
<h4> आटा लगाने के लिये</h4>
मैदा - 1 कप<br/>
मैदा - 2 टेबल स्पून (घोल बनाने के लिये)<br/>
अजवायन - ¼ छोटी चम्मच<br/>
नमक - ¼ छोटी चम्मच
<h4> स्टफिंग के लिए - Samosas Pinwheel Stuffing </h4>
आलू - 4 (300 ग्राम) उबले हुए<br/>
हरा धनिया - 2-3 टेबल स्पून बारीक कतरा हुआ<br/>
धनिया पाउडर - 1 छोटी चम्मच<br/>
अदरक - 1/2 छोटी चम्मच (पेस्ट)<br/>
हरी मिर्च - 1 छोटी चम्मच (पेस्ट)<br/>
लाल मिर्च पाउडर - 1/4 छोटी चम्मच<br/>
अमचूर पाउडर - 1/2 छोटी चम्मच<br/>
नमक - 1/2 छोटी चम्मच या स्वादानुसार
<h3> विधि - How to make Samosas Pinwheel</h3>
एक बड़े प्याले में मैदा ले लीजिए, 1/4 छोटी चम्मच नमक, 1/4 छोटी चम्मच अजवायन, 2 टेबल स्पून तेल डालकर सभी चीजों को अच्छे से मिला दीजिए और थोडा़-थोडा़ पानी डालते हुए थोडा़ सख्त पूरी के लिये जैसा आटा लगाते है उस तरह का आटा गूंथ कर तैयार कर लीजिए. <br/>
<br/>
गुंथे आटे को ढककर 15-20 मिनिट के लिये रख दीजिये ताकि आटा सैट हो जाय. जब तक आटा सैट होता है, आलू की स्टफिंग बनाकर तैयार कर लीजिये. <br/>
<br/>
आलू को छील कर, बारीक तोड़ लीजिये. अब इसमें धनिया पाउडर, लाल मिर्च पाउडर, अमचूर पाउडर, नमक, अदरक का पेस्ट, हरी मिर्च का पेस्ट और बारीक कटा हरा धनिया डालकर अच्छी तरह से मिलने तक मिला लीजिए. स्टफिंग तैयार है. <br/>
<br/>
गुंथे आटे को 2 भागों में बांट लीजिये, एक भाग को उठाइये, मसल कर चपटा करके लोई बना लीजिये. लोई को चकले पर रखिये और पूरी जैसा पतला बेल लीजिये. बेले हुई पूरी के ऊपर आलू की आधी स्टफिंग रख कर दीजिए और चम्मच से पिठ्ठी को दबाते हुये चारों तरफ पतला एक जैसा बिछा दीजिये. <br/>
<br/>
पूरी के ऊपर पिठ्ठी लगाने के बाद पूरी को एक तरफ से उठाते हुये मोड़िये और रोल बना लीजिये.<br/>
<br/>
अब 2 टेबल स्पून मैदा में थोडा़ सा पानी डालकर मैदे का घोल तैयार कर लीजिए अब किनारे में घोल लगाते हुए पूरा मोड़ दीजिए जिससे यह अच्छे से चिपक जाता है. दोनों ओर के खुले किनारे हाथ से दबाकर बन्द कर दीजिये. <br/>
<br/>
रॉल को आधा - पोना सेमी चौडा़ई के टुकड़े करते हुये काट कर तैयार कर लीजिये. सारे टुकड़े काटने के बाद, दूसरी लोई को भी बेलकर इसी तरह स्टफिंग भरते हुए तैयार कर लीजिए और टुकड़ों में काट लीजिए.<br/>
<br/>
बाकरवड़ी तलने के लिये कढ़ाई में तेल डालकर गरम कीजिये, तेल अच्छी तरह गरम होने पर, बाकरवड़ी को मैदा के घोल में डुबाकर निकाल लीजिए और गरम तेल में डाल दीजिए. इसी तरह से सभी बाकरवडी़ को मैदा के घोल में डुबोते हुए गरम तेल में डालें, जितनी बाकरवड़ी एक बार तेल में डाली जा सकें डाल दीजिये. मध्यम आग पर बाकरवड़ी को सब तरफ से ब्राउन होने तक तल कर निकाल लीजिये. सारी बाकरवड़ी इसी तरह तल कर निकाल लीजिये. <br/>
<br/>
स्वादिष्ट खस्ता आलू बाकरवड़ी तैयार है, इतने आटे में लगभग 35-40 बाकरवड़ी बनकर के तैयार हो जाती हैं. गरमा गरम बाकरवड़ी हरी चटनी या मीठी चटनी या अपनी मनपसंद चटनी के साथ परोसिये.
<h3>सुझाव :</h3>
आलू को अच्छी तरह से दबाते हुये पूरी के ऊपर बिछा कर रोल बनायें. मैदा का घोल पतला बनायें. <br/>
<br/>
35-40 बाकरवड़ी बनाने के लिये<br/>
समय - 50 मिनिट </font>
</body>
</html>
