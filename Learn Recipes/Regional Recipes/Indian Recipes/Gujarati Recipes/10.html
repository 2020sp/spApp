<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> बाजरा लौकी थेपला </h2>
सुबह के नाश्ते या शाम के खाने में मसालेदार थेपला अभी को पसंद आते हैं. कुनकुने मौसम में बाजरा थेपला का कोई जबाब नहीं. ये बहुत स्वादिष्ट होतें हैं, और पौष्टिक भी.
<h3> आवश्यक सामग्री </h3>
बाजरा का आटा - 1 कप<br/>
गेहूं का आटा - 1 कप<br/>
लौकी - 1 कप कद्दूकस की हुई<br/>
दही - 1/ 3 कप<br/>
तेल - 1/2 कप आटे में डालने और थेपले सेकने के लिये<br/>
हरा धनियां - 2 टेबल स्पून बारीक कटा हुआ<br/>
हरी मिर्च - 1-2 बारीक कटी हुई<br/>
अदरक का पेस्ट - 1 छोटी चम्मच<br/>
हींग - 1 पिंच<br/>
जीरा - आधा छोटी चम्मच<br/>
लाल मिर्च पाउडर - 1/4 छोटी चम्मच<br/>
ह्ल्दी पाउडर - 1/4 छोटी चम्मच<br/>
तिल - 1 छोटी चम्मच (यदि आप चाहें)<br/>
नमक - आधा छोटी चम्मच से थोड़ा अधिक (स्वादानुसार)
<h3> विधि </h3>
बाजरा का आटा किसी बड़े डोंगे में ले लीजिये, गेहूं का आटा उसी प्याले में डालकर मिलाइये, आटे में लौकी, अदरक, हरी मिर्च, हरा धनियां, हींग, जीरा, लाल मिर्च पाउडर, हल्दी पाउडर, तिल, नमक, 1 टेबल स्पून तेल और दही डालकर डालकर मिला लीजिये, और 1-2 टेबल स्पून पानी, आवश्यकता हो उतना पानी डालकर नरम आटा गूंथ कर तैयार कर लीजिये. आटे को 10 - 15 मिनिट के लिये ढककर रख दीजिये, आटा सैट होकर तैयार हो जायेगा. <br/>
<br/>
हाथ पर थोड़ा सा तेल लगाकर आटे को मसल कर चिकना कर लीजिये. तवा गरम कीजिये. आटे से थोड़ा सा एक नीबू के बराबर आटा तोड़िये और गोल लोई बनाकर तैयार कर लीजिये, इतने आटे से 8 लोई बनाकर तैयार कर लीजिये. एक लोई उठाइये, गेहूं के सूखे आटे में लपेट कर चकले पर रखिये, और हल्का दबाव देते हुये 6-7 इंच के व्यास में पतला बेल लीजिये. <br/>
<br/>
बेले गये थेपला को गरम तवे पर डालिये और जब थेपला का कलर थोड़ा ऊपर से डार्क हो जाय तब थेपला को पलट दीजिये, ऊपर की ओर 1 छोटी चम्मच तेल डालकर चारों ओर फैलाइये. थेपला को पलटिये और इस ओर भी थोड़ा सा तेल डालकर फैलाइये. मीडियम आग पर थेपला को दोंनो ओर पलट पलट कर अच्छी ब्राउन चित्ती आने तक सेकिये. सिके हुये थेपला को किसी प्लेट पर रखी प्याली पर रख लीजिये, सारे थेपला इसी प्रकार सेक कर तैयार कर लीजिये. <br/>
<br/>
स्वादिष्ट बाजरा लौकी थेपला बन कर तैयार है, बाजरा लौकी थेपला को दही, चटनी या अचार या अपनी मन पसन्द सब्जी के साथ परोसिये और खाइये.
<h3> सुझाव</h3>
आटे में बारीक कटा पालक डालकर बाजरा पालक थेपला और बारीक कटी मैथी मिलाकर बाजरा मेथी थेपला (Bajra Methi Thepla) बना सकते हैं. </font>
</body>
</html>
