<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />

</head>

<body style=" color:#FFFFFF;background-color:#FFFFFF">                                    <font style="color:#000000">     
                                     
<h2 align="center">स्पंजी ढोकला बेकिंग सोडा के साथ
	  </h2>



एकदम कम तेल में बना हुआ बेसन का स्पंजी, खट्टा मीठा और बहुत ही सोफ्ट ढोकला खाने को मिले तो हम सब उसे बड़े ही प्यार से खाना पसन्द करेंगे. ढोकला हम ईनो साल्टमिला कर भी बनाते हैं और बेकिंग सोडा मिला कर भी. आज हम बेकिंग सोडा मिलाकर ढोकला बना रहे हैं.
<h3>
आवश्यक सामग्री - Ingredients for Khaman Dhokla using Baking Soda</h3>

    बेसन - 1.5 कप (150 ग्राम )<br/>
    नमक - 1 छोटी चम्मच से थोड़ा सा कम या स्वादानुसार<br/>
    टाटरी पाउडर (टार्टरिक एसिड) - 1 छोटी चम्मच<br/>
    तेल - 2 छोटी चम्मच<br/>
    चीनी - 4 छोटी चम्मच<br/>
    बेकिग सोडा - 1/3 छोटी चम्मच<br/>
    पानी - 3/4 कप
<h4>
तड़के के लिये</h4>

    तेल - 1-2 छोटी चम्मच<br/>
    राई - आधा छोटी चम्मच<br/>
    करी पत्ता - 10-12<br/>
    हरी मिर्च - 3-4 ( 2 भागों में लम्बाई में काटी हुई)<br/>
    चीनी - 2 छोटी चम्मच<br/>
    ताजा नारियल कद्दूकस किया हुआ - 2-3 टेबल स्पून<br/>
    हरा धनियां - 1-2 टेबल स्पून<br/>
    पानी - 1 कप
<h3>
विधि - How to make Dhoklas with Baking Soda</h3>

प्याले में टाटरी पाउडर और चीनी डालिये, आधा कप पानी डालिये. टाटरी और चीनी को अच्छी तरह घुलने तक घोल लीजिये. बेसन डालिये और गुठलियां खतम होने तक, चिकना, गाढ़ा घोल बनाकर तैयार कर लीजिये. बैटर को ढककर 10 मिनिट के लिये रख दीजिये, तब तक ढोकला पकाने की तैयारी की जा सकती है.<br/><br/>
ढोकला पकाने के लिये एसा बर्तन जिसमें, थाली आसानी से रखी जा सके, और वह अच्छी तरह ढका जा सके, उसमें 2 कप पानी डालिये और गरम करने के लिये रख दीजिये.
<br/><br/>
थाली जिसमें ढोकला पकाना है, उसमें तेल डालकर अच्छी तरह चिकना कर लीजिये.<br/><br/>
बेसन के घोल में नमक, 2 टेबल स्पून तेल डालकर अच्छी तरह मिलाइये.  बेकिंग सोडा डालिये और सोडा के मिलने तक मिला दीजिये. घोल को थाली में डालिए, खटखटा कर एक जैसा फैला दीजिये.
<br/><br/>
पानी में उबाल आने पर बर्तन के अन्दर जाली स्टेन्ड डालिये, और थाली को स्टेन्ड के ऊपर रखिये, बर्तन जिसमें पानी उबल रहा है, उसे ढक दीजिये, और मीडियम आग या इतनी आग जलाते हुये कि ढोकला में अच्छी भाप बनती रहे, पानी उछल उछल कर बाहर न आये, ढोकला को 20 मिनिट तक पकने दीजिये.<br/><br/>

ढोकला को चैक करने के लिये, बर्तन को खोलिये, चाकू को ढोकला के अन्दर डालकर देखिये, चाकू की नोक पर ढोकला का बैटर चिपक कर नहीं आना चाहिये, चाकू साफ निकलना चाहिये. ढोकला पक कर तैयार है.<br/><br/>
ढोकला को बर्तन से निकाल कर बाहर रख लीजिये, ठंडा होने पर चाकू की सहायता से पहले थाली के किनारे से ढोकला को अलग कीजिये, अब कोई भी दूसरी थाली ढोकला की थाली पर रखिये, ढोकला की थाली को उल्टा कीजिये और थपथपा दीजिये. ढोकला दूसरी थाली में निकल आता है, ढोकला को टुकड़ों में काट लीजिये. यदि आप चाहें तो ढोकला को ठंडा होने पर उसी थाली में अपने मन पसन्द टुकड़ों में काट सकते हैं.<br/><br/>
तड़का लगाइये:<br/><br/>
पैन में 2 छोटे चम्मच तेल डालकर गरम कीजिये, राई डालिये, राई तड़कने पर करी पत्ता डालिये, हरी मिर्च डालकर हल्का सा भून लीजिये, 1 कप पानी डालिये, 2 छोटी चम्मच चीनी डालिये. पानी में उबाल आने तक पका लीजिये.
<br/><br/>
तड़के के पानी को चम्मच से ढोकला के चारों ओर ऊपर से डालिये. हरी मिर्च, हरा धनिया और नारियल डालकर ढोकला की गार्निस कीजिये.
<br/><br/>
बहुत ही अच्छा, स्पंजी और एकदम सोफ्ट ढोकला बनकर तैयार है, ढोकला को हरे धनिये की चटनी, नारियल की चटनी के साथ सर्व कीजिये और खाइये.
<h3>
सुझाव:</h3>

    ढोकला का बैटर पतला और बहुत गाढ़ा होने पर ढोकला अच्छा नहीं फूलता, स्पंजी नहीं बनता .<br/><br/>
    बेकिंग सोडा डालने के बाद, घोल को ज्यादा फैटा जाय, तो सोडा के रियेक्सन से बनी गैस बाहर निकल जाती हैं, और ढोकला अच्छा स्पंजी नहीं बनता है.<br/><br/>
    ढोकला का बैटर बनाने में टाटरी की जगह 2 टेबल स्पून नीबू का रस डाला जा सकता है.




</font></body>
</html>

