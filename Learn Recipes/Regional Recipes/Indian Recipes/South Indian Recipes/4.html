<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">नीर दोसा </h2>
चावल,  नारियल और ढेर सारे पानी से बने कागज जैसे पतले, एकदम सॉफ्ट सॉफ्ट नीर दोसा चाहे गर्मा गर्म या ठंडे दोनो तरह से बहुत अच्छे लगते हैं.  इन्हें आप चटनी, करी, अचार या साम्बर के साथ परोस सकते हैं. इन्हें चावल को फर्मेन्ट किये बिना तुरत फुरत बनाया जा सकता है. बच्चों को स्कूल टिफिन  में भी ये बहुत पसंद आयेंगे.
<h3> आवश्यक सामग्री - Ingredients for Instant Neer Dosa</h3>
चावल - 1 कप<br/>
ताजा कच्चा नारियल - 2-3 टेबल स्पून (कद्दूकस किया हुआ)<br/>
तेल - 2-3 टेबल स्पून<br/>
नमक - ½ छोटी चम्मच या स्वादानुसार
<h3> विधि - How To Make Neer Dosa ?</h3>
चावल को साफ करके, धोकर 2-3 घंटे के लिये पानी में भिगो दीजिये.<br/>
<br/>
चावल से अतिरिक्त पानी निकाल दीजिये और चावल को मिक्सर में डालिये साथ ही नारियल को भी इसी के साथ डालकर एकदम बारीक पीसकर पेस्ट बना लीजिए. <br/>
<br/>
चावल और नारियल के पेस्ट को प्याले में निकाल लीजिए. मिश्रण में डेढ़ कप पानी डाल कर मिक्स कर लीजिए. मिश्रण को एकदम पतला पेस्ट बनाकर तैयार करना होता है. मिश्रण में नमक डालकर इसे अच्छे तरह मिक्स कर लीजिए. <br/>
<br/>
दोसा बनाने के लिये नानस्टिक तवा गरम कीजिये और तवे पर थोड़ा सा तेल डालकर चारों ओर फैलाइये, मिश्रण से 2- 3 चमचा घोल लेकर तवे पर डाल कर पतला फैलाइये. थोड़ा सा तेल चम्मच से दोसे के चारों ओर डालिये. तेज और मीडियम गैस पर दोसे को नीचे की ओर से हल्का ब्राउन सिकने दीजिये.<br/>
<br/>
दोसा निचली सतह पर ब्राउन सिकने पर इसे पलट कर सेकने की आवश्यकता नहीं है, क्‍योंकि यह इतना पतला होता है कि यह नीचे से सिकने पर ही पूरी तरह पक जाता है. दोसे को फोल्ड करके उतार कर प्लेट में रख लीजिये और दूसरा दोसा बनाने के लिये तवा पोंछिये और घोल डाल कर दोसा फैलाइये और नीचे से हल्का ब्राउन होने तक सेक कर फोल्ड करके उतार लीजिये, सारे दोसे इसी तरह बना कर तैयार कर लीजिये. <br/>
<br/>
इतने घोल से 7- 8 नीर दोसा बनकर तैयार हो जायेंगे, नीर डोसा को नारियल की चटनी, मूंगफली की चटनी या सांबर के साथ परोसिये और खाइये.
<h3> सुझाव -</h3>
नीर डोसा बनाने के लिए मिश्रण को एकदम बारीक और चिकना पीसना चाहिए.<br/>
<br/>
डोसा में आप नारियल नहीं डालना चाहें तो न डालें, बिना नारियल के भी नीर दोसा बनाया जा सकता है. </font>
</body>
</html>
