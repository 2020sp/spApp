<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> बनाना पूरी </h2>
दिखने में पूरी जैसे, फूले फूले, स्पंजी और हल्की मिठास का स्वाद लिये मैंगलौर बन्स (Mangalore Buns) यानी की बनाना पूरी का अपना एक खास स्वाद है. इन्हें आप चाय के साथ खाईये या चटनी - कसूंदी के साथ, दोनों तरह से आपको यह बनाना पूरी बहुत पसंद आयेंगी.
<h3> आवश्यक सामग्री </h3>
गेहूं का आटा - 1 कप<br/>
बनाना - 1 ज्यादा पका हुआ<br/>
दही - 2-3 टेबल स्पून<br/>
चीनी - 2-3 टेबल स्पून<br/>
जीरा - आधा छोटी चम्मच<br/>
बेकिंग सोडा - 1/4 छोटी चम्मच<br/>
काली मिर्च पाउडर - 1/4 (यदि आप चाहें)<br/>
तेल - बनाना पूरी तलने के लिये
<h3> विधि </h3>
बनाना को छील कर छोटे छोटे टुकड़े करके, एकदम बारीक मैस कर लीजिये, दही, चीनी, जीरा,बेकिंग सोडा और काली मिर्च डालकर अच्छी तरह मिक्स कर लीजिये. आटे को किसी डोंगे में निकाल लीजिये, आटे में बनाना मिश्रण डालकर आटे को चपाती के आटे से थोड़ा सख्त आटा गूथिये, अगर आटा सूखा लग रहा हो तो थोड़ा दही और डालकर मिलाया जा सकता है. आटे को ऊपर से तेल लगाकर 4-5 घंटे के लिये रख दीजिये, आटा फूल कर सैट हो जायेगा. <br/>
<br/>
आटा तैयार है, कढ़ाई में तेल डालकर गरम करने के लिये रख दिजिये. आटे से छोटी छोटी लोइयां (10-12 लोइयां )बनाकर तैयार कर लीजिये. एक लोई उठाइये और चकले के ऊपर थोड़ा तेल लगाकर उस पर लोई रखिये और हल्के हाथ का दबाव देते हुये मोटी पूरी 1/4 सेमी. मोटी, 2 - 2 1/2 इंच के व्यास में पूरी बेल लीजिये, पूरी बेल कर किसी प्लेट में रख लीजिये, इसी प्रकार 6-7 पूरीयां बेल कर प्लेट में रख लीजिये. <br/>
<br/>
तेल गरम हो गया है, मीडियम गरम तेल में पूरी डालिये और कलछी को दबाव देते हुये पूरी को फुलाइये और मीडियम आग पर पूरी को दोंनों ओर से गोल्डन ब्राउन होने तक तल कर निकाल लीजिये. सारी बनाना पूरी इसी तरह बेल कर तल कर निकाल लीजिये. <br/>
<br/>
बनाना पूरी (Mangalore Buns Poori) को हरे धनिये की तीखी चटनी, नीबू का खट्टा अचार, आलू मसाला सब्जी या अपने मन पसन्द किसी भी सब्जी के साथ परोसिये और खाइये. </font>
</body>
</html>
