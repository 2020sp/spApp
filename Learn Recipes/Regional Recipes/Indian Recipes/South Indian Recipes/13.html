<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> भरवां रवा इडली </h2>
सर्दियों में यानी कि ठंड के दिनों में मन करेगा कि नाश्ते में कुछ गरमा गरम मिले. भाप छोड़ती हुई भरवां इडली (Stuffed Rava Idli) से बेहतर और क्या हो सकता है. <br/>
<br/>
पहले से प्लान करने पर दाल वाली इडली बनाई जा सकती है, लेकिने रवा इडली तुरन्त जब भी मन चाहे बना लेते हैं, अगर इडली को मन पसन्द पिठ्ठी भर कर बनाया जाय तो जायका और भी बड़ जाता है. तो आइये आज हम अपने नाश्ते में भरवां रवा इडली (Stuffed Idli Rawa) बनायें.
<h3> आवश्यक सामग्री </h3>
रवा (सूजी) - 300 ग्राम (1 1/2 कप)<br/>
दही - 300 ग्राम (1 1/2 कप)<br/>
नमक - स्वादानुसार या 1 छोटी चम्मच<br/>
ईनो साल्ट - 3/4 छोटी चम्मच<br/>
तेल - 2 बड़ी चम्मच<br/>
राई - एक छोटी चम्मच<br/>
करी पत्ता - 10 - 12<br/>
उरद दाल - 1 छोटी चम्मच<br/>
हरी मिर्च - 1 (बारीक कतरी हूई)<br/>
पिठ्ठी बनाने के लिये - <br/>
<br/>
उबले आलू - 2 मीडियम आकार के<br/>
पालक - एक कप बारीक कटा हुआ<br/>
हरी मिर्च - 1 (बारीक कटी हुई)<br/>
अदरक पेस्ट - 1 छोटी चम्मच<br/>
नमक - आधा छोटी चम्मच<br/>
तेल - 2 छोटी चम्मच
<h3> विधि </h3>
सबसे पहले दही को फैट लीजिये.<br/>
<br/>
किसी बर्तन में सूजी छान लीजिये और उसमें दही डाल कर अच्छी तरह मिला लीजिये. घोल गाढ़ा है, इसमें थोड़ा सा पानी इतना कि घोल पर्याप्त गाढ़ा रहे, नमक डाल कर घोल को फैंट लीजिये, मिश्रण के अन्दर गुठलियां न रहें. सूजी के घोल को 15 मिनिट के लिये रख दीजिये ताकि सूजी फूल कर तैयार हो जाय. <br/>
<br/>
किसी छोटी कढ़ाई में 2 छोटी चम्मच तेल डालकर गरम कीजिये, राई डालिये, राई के तड़कने पर, करी पत्ता, उरद दाल डाल कर, दाल को हल्का ब्राउन होने तक भून लीजिये, हरी मिर्च डालकर थोड़ा सा भून लीजिये, सारे मसाले मिश्रण में मिला दीजिये. <br/>
<br/>
पिठ्ठी बना लीजिये<br/>
<br/>
आलू को छील कर बारीक तोड़ लीजिये, कढ़ाई में तेल डालकर, गरम कीजिये, राई डालिये, राई तड़कने के बाद, हरी मिर्च और अदरक डालिये, पालक डालकर नरम होने तक पकाइये, आलू और नमक डालिये और अच्छी तरह मिला दीजिये, इडली में भरने के लिये पिठ्ठी तैयार है. <br/>
<br/>
इडली बनाने के लिये:<br/>
<br/>
कुकर में 2 - 3 कप पानी डालकर आग पर रख दीजिये पानी को गरम होने दीजिये. <br/>
<br/>
मिश्रण में ईनो साल्ट डाल कर, चमचे से चला कर अच्छी तरह मिला लीजिये, जैसे ही मिश्रण फुलने लगता है चमचे से चलाना बन्द कर दीजिये (ईनो साल्ट डालने के बाद मिश्रण को ज्यादा नहीं फैटना होता) <br/>
<br/>
इडली स्टैन्ड को थोड़ा थोड़ा तेल लगा कर चिकना कर लीजिये. मिश्रण को चमचे की सहायता से इडली के प्रत्येक खाने में थोड़ा थोड़ा आधे खाने से कम भर दीजिये. पिठ्ठी से थोड़ी थोड़ी पिठ्ठी उठाइये और मिश्रण के ऊपर प्रत्येक खाने में रखिये, पिठ्ठी के ऊपर से चमचे से मिश्रण डालकर पिठ्ठी को ढक दीजिये. इडली स्टैन्ड के सारे खांचे इसी प्रकार भर कर तैयार कर लीजिये. <br/>
<br/>
एक बार में इडली स्टैन्ड के अनुसार 12 या 18 इडली बन जाती है. इडली स्टैन्ड में खांचों को जमा लीजिये और कुकर के पानी में भाप आने पर इडली स्टैन्ड कुकर में रख दीजिये, कुकर का ढक्कन लगा दीजिये लेकिन ढक्कन से सीटी हटा लीजिये. तेज आग पर इडली को 10 मिनिट तक पकने दीजिये, कुकर का ढक्कन खोलिये (देखने के लिये कि इडली बन गई है इडली के अन्दर चाकू गढ़ा कर देख लें यदि चाकू से मिश्रण नहीं चिपकता तब इडली बन चुकी है) इडली स्टैन्ड को कुकर से निकलिये, खांचे अलग कर लीजिये, ठंडा होने पर चाकू की सहायता से खांचों से इडली निकाल कर प्लेट में रख लीजिये. <br/>
<br/>
भरवां रवा इडली (Stuffed Idli) तैयार है. गरमा गरम भरवां रवा इडली आप सांबर, नारियल की चटनी, चने दाल की चटनी या मूंगफली की चटनी के साथ परोसिय और खाइये.
<h3> सुझाव </h3>
इडली (Stuffed Idli) के अन्दर भरने के लिये पिठ्ठी में आप अपनी मन पसन्द के अनुसार हरी मटर के दाने, या कद्दू कस की गई गाजर, पनीर इत्यादि भी मिलाया जा सकता है. भरवां इडली दाल चावल की भी बनाई जा सकती है.
<h3> सावधानियां </h3>
1. इडली के लिये बैटर न तो अधिक पतला हो न अधिक गाढ़ा एसा होने से इडली अच्छी स्पंजी नहीं बनती.<br/>
<br/>
2. मिश्रण को 20 मिनिट रखने के बाद एक बार और अच्छी तरह मिक्स कर लीजिये, इडली स्टैन्ड को तेल लगाकर तैयार कर लीजिये और अब मिश्रण में ईनो फ्रूट साल्ट डालकर मिक्स कीजिये, जैसे ही मिश्रण फूलता से दिखने लगे, मिश्रण को चमचे से चलाना बन्द कर दीजिये. मिश्रण को ईनो फ्रूट साल्ट डाल कर बहुत ज्यादा फैटने से, रियेक्सन के बाद जो गैस निकल रही हैं वो निकल जायेंगी और इडली अच्छी स्पंजी नहीं बनेंगी. </font>
</body>
</html>
