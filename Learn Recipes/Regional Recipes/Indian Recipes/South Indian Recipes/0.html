<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">रवा अप्पम </h2>
रवा अप्पम रवा और हरी ताजा सब्जियों को मिलाकर, बहुत ही कम तेल से तुरत फुरत तैयार होने वाला नाश्ता है. स्वाद में इतना अच्छा कि इसे बच्चे भी बहुत पसंद करते हैं. हम इसे चटनी या टमाटर सॉंस के साथ बच्चों के टिफिन में भी रख सकते हैं.
<h3> आवश्यक सामग्री - Ingredients for Sooji Veg Appam</h3>
रवा - ½ कप (100 ग्राम)<br/>
दही - ½ कप (फैंट कर लिया हुआ)<br/>
तेल - 2 टेबल स्पून<br/>
हरी मटर - ¼ कप<br/>
फूल गोभी - ¼ कप (बारीक कटी हुई)<br/>
हरी मिर्च - 1 बारीक कटी हुई<br/>
अदरक - ½ (छोटी चम्मच पेस्ट)<br/>
नमक - ½ छोटी चम्मच या स्वादानुसार<br/>
सरसों के दाने - ¼ छोटी चम्मच<br/>
करी पत्ता - 7-8 ( काट कर लिए हुये)<br/>
बेकिंग सोडा - ¼ छोटी चम्मच
<h3> विधि - How to make Instant Rava Appam</h3>
रवा को बड़े प्याले में निकाल लीजिए अब दही डालकर मिला लीजिए. मिश्रण में बारीक कटी हुई फूल गोभी, मटर, बारीक कटी हरी मिर्च, अदरक का पेस्ट और नमक डालकर सभी चीजों को अच्छी तरह मिला लीजिए. बैटर अगर बहुत ज्यादा गाढा़ लगे तो उसमें थोडा़ सा पानी डाल कर मिला सकते हैं.<br/>
<br/>
बैटर को 10 -15 मिनिट के लिए ढककर रख दीजिए ताकी रवा फूल कर तैयार हो जाए. फिर हम इससे अप्पम बनाएंगे. <br/>
<br/>
बैटर बनकर तैयार है, अब सरसों के दाने भून कर डालिये, छोटी कढ़ाई में 1 चम्मच तेल डाल कर गरम कीजिये, गरम तेल में सरसों के दाने डाल दीजिए, दाने चटकने पर इसमें करी पत्ता डाल दीजिए, थोड़ा सा भून लीजिये और इस मसाले को बैटर में डाल कर मिला दीजिए. अब मिश्रण में बेकिंग सोडा डाल कर मिला दीजिए. <br/>
<br/>
अप्पम मेकर को गरम कीजिए और इसके प्रत्येक खाने में थोडा़-थोडा़ तेल डालिये. चमचे से मिश्रण लीजिये और प्रत्येक खाने में थोडा़-थोडा़ डाल कर भरते जाएं. सभी खाने भर देने के बाद इसे 3 मिनिट के लिए ढककर, धीमी मीडियम आग पर, पकने दीजिए. नीचे से गोल्डन ब्राउन सिकने पर, इन्हें पलट दीजिए और फिर से ढककर 2 मिनिट पकने दीजिये. अप्पम को दोनों ओर से गोल्डन ब्राउन होने तक पका लीजिए. <br/>
<br/>
सिके हुये अप्पम को निकाल कर प्लेट में रखिये और सारे अप्पम इसी तरह बनाकर तैयार कर लीजिये.<br/>
रवा अप्पम बनकर तैयार हैं, इन्हें प्लेट में निकाल लीजिए. रवा अप्पम को आप हरे धनिये की चटनी, मीठी चटनी, टमैटो सॉस या अपनी मनपसंद चटनी के साथ परोसिये और खाइये.
<h3> सुझाव</h3>
बैटर बहुत ज्यादा पतला नहीं हो और न बहुत ज्यादा गाढा़ हो.<br/>
<br/>
अप्पम को सेकते समय गैस धीमी ही रखें. तेज आंच पर अप्पम जल जाएंगे<br/>
<br/>
अप्पम में आप अपनी पसंद अनुसार कोई भी सब्जी डाल सकते हैं.<br/>
<br/>
बेकिंग सोडा़ के बदले ईनो फ्रूट सॉल्ट भी उपयोग सकते हैं.<br/>
<br/>
20-22 अप्पम बनाने के लिये<br/>
समय 25 मिनिट </font>
</body>
</html>
