<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> रवा उपमा </h2>
क्या आप कम तेल का नाश्ता करना चाहते हैं? आईये आज दक्षिण भारत का लोकप्रिय भोजन रवा उपमा (Semolina Upama Recipe) बनायें
<h3> आवश्यक सामग्री </h3>
सूजी - 150 ग्राम (1 कप)<br/>
तेल - दो टेबल स्पून<br/>
मुगफली के दाने - 50 ग्राम (1/3 कप)<br/>
राई के दाने - एक छोटी चम्मच<br/>
उरद दाल - 2 छोटे चम्मच<br/>
हरी मिर्च - 2 य 3 बारीक कटी हुई<br/>
अदरक - 1 इंच टुकड़ा (छोटा छोटा काट लीजिये)<br/>
हरी मटर के दाने - आधा कटोरी<br/>
गाजर - एक छोटी कटोरी कतरी हुई<br/>
घी - 1 टेबल स्पून<br/>
हरा धनियाँ - 50 ग्राम बारीक कटा हुआ<br/>
हरा नरियल - 1टेबिल स्पून कद्दूकस किया हुआ<br/>
नमक - स्वादानुसार (1 छोटी चम्मच)
<h3> बिधि</h3>
सबसे पहले मूगफली के दानों को भून कर छील लीजिये या बाजार से भुने हुये दाने लेकर उनका छिलका उतार कर, किसी प्याले में रख दीजिये. <br/>
<br/>
सूजी को सूखी कढ़ाई में हल्का भूरा होने तक चलाते हुये भूनिये. भुनी सूजी को किसी प्लेट में निकाल लीजिये. <br/>
<br/>
कढ़ाई मे घी डाल कर गरम करिये. राई के दाने डाल दीजिये, दाने कढ़कढ़ाहट के साथ भुनने लगेगे, उरद दाल डालिये, दाल के दाने हल्के ब्राउन होने के बाद मूंगफली के दाने डालकर हल्का सा भूनिये, हरी मिर्च और अदरकर डाल कर थोड़ा सा भूनिये. मटर के दाने और कटे हुये गाजर भी डाल दीजिये, सब्जियों को 2-3 मिनिट तक भूनिये. इसके बाद सूजी का तीन गुना पानी (3 कप पानी) और नमक डाल दीजिये, सूजी डाल कर चमचे से चला दीजिये . जब सूजी के पानी में उबाल आने लगे , तब आप उसे चमचे से चलाते जाइये, घोल गाढ़ा होता जायेगा और थोड़ी ही देर में हलुवा जैसा लगने लगेगा. रवा उपमा को चमचे से चलाते हुये 3-4 मिनिट तक पकाइये, देशी घी डालकर मिला लीजिये. स्वादिष्ट रवा उपमा तैयार है. <br/>
<br/>
उपमा को प्याले में निकाल लीजिये और हरे धनियाँ तथा नारियल ऊपर से डालकर सजाइये. आज नास्ते में गरमा गरम उपमा, हरे धनिये की चटनी के साथ परोसिये और खाइये. </font>
</body>
</html>
