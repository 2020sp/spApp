<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> कच्चे केले फ्राइ </h2>
गर्मी का पारा चढने के साथ साथ बाजार में सब्जियों की उपलब्धता भी कम हो रही है. लेकिन आजकल कच्चे केले खूब मिल रहे हैं. <br/>
<br/>
आईये आज कच्चे केलों की आसान सी सब्जी कच्चा केला फ्राइ (Raw Banana Fry) बनायें <br/>
<br/>
केले से हम पहले कच्चा केला टिक्का करी (Raw Banana Tikka Curry) और कच्चे केले के कोफ्ते (Raw Banana Kofta Curry) बनाये हैं. कच्चे केले फ्राई इन दोनों के विपरीत तुरत फुरत जल्दी तैयार होने वाली सब्जी है.
<h3> आवश्यक सामग्री </h3>
कच्चे केले - 5-6 ( 500 ग्राम)<br/>
टमाटर - 2<br/>
हरी मिर्च - 2<br/>
अदरक - इंच लम्बा टुकड़ा<br/>
तेल - 2 टेबल स्पून<br/>
हींग - 1 पिंच<br/>
राई - आधा छोटी चम्मच<br/>
जीरा - एक चौथाई छोटी चम्मच<br/>
हल्दी पाउडर - एक चौथाई छोटी चम्मच<br/>
धनियां पाउडर - एक छोटी चम्मच<br/>
लालमिर्च - एक चौथाई छोटी चम्मच से कम<br/>
नमक - स्वादानुसार (3/4 छोटी चम्मच)<br/>
हरा धनियां - एक टेबल स्पून (बारीक कतरा हुआ)
<h3> विधि </h3>
कच्चे केले अच्छी तरह धो लीजिये. केले को छीलिये और गोल गोल काट लीजिये. <br/>
<br/>
कच्चे केले के टुकड़ों को एक बर्तन में डाल दीजिये और इसमें इतना पानी डालिये कि केले के टुकड़े अच्छी तरह डूब सकें. इसे आग पर रखकर इसमें चौथाई चम्मच हल्दी और आधा छोटी चम्मच नमक डाल दीजिये. <br/>
<br/>
केले नरम होने तक उबाल लिजिये, आग बन्द कर दीजिये और केले से पानी हटा दीजिये, केले ठंडे होने दीजिये. <br/>
<br/>
टमाटर धोइये, बड़े टुकड़े में काट लीजिये. हरी मिर्च के डंठल तोड़ कर धो लीजिये. अदरक छील कर धो लीजिये. सारी चीजों बारीक पीस कर मसाला तैयार कर लीजिये. <br/>
<br/>
कढाई में तेल डालकर गरम कीजिये, गरम तेल में हींग, राई और जीरा डाल कर तड़काइये, हल्दी पाउडर और धनियां पाउडर भी डाल दीजिये. मसाले को हल्का सा भुनने के बाद ही पिसा हुआ टमाटर मसाला डाल कर, मसाले को इतना भूनिये कि मसाले के ऊपर तेल तैरने लगे. इस मसाले में केले नमक और लालमिर्च पाउडर डालिये और 2-3 मिनिट चमचे से चलाते हुये केले को भूनिये. आग बन्द कर दीजिये और आधा हरा धनियां डालकर मिला दीजिये. केले फ्राई तैयार है. <br/>
<br/>
केले फाई सब्जी को प्याले में निकालिये और बचा हुआ धनियां ऊपर से डालकर सजा दीजिये. गरमा गरम केले फ्राई और परांठा या पूरी या चावल किसी के साथ परोसिये और खाइये.
<h3> सुझाव </h3>
कच्चे केले को दोंनों ओर से डंठल निकाल कर, उबाल कर और छीलकर टुकड़े काट कर भी केले फ्राई सब्जी बनाई जा सकती है. कच्चे केले 4 मिनिट माइक्रोवेव करलें और अब इन्है छील कर काट कर भी कच्चे केले फ्राई बनाये जा सकते हैं. <br/>
<br/>
चार सदस्यो के लिये<br/>
समय 20 मिनिट </font>
</body>
</html>
