<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> मिक्स वेज उत्तपम </h2>
खाने में मिली जुली सब्जियों का स्वाद समेटे, लेकिन पेट के लिये एकदम हल्का वेज उत्तपम. आप चाहें तो नाश्ते में बनायें या लंच डिनर में, या फिर इस पर थोडी चटनी लगाकर स्कूल जारहे बच्चे के टिफिन में रख दें.
<h3> आवश्यक सामग्री </h3>
उत्तपम के लिये मिश्रण<br/>
<br/>
चावल - 600 ग्राम (3 कप)<br/>
उरद दाल - 200 ग्राम (1 कप)<br/>
नमक - स्वादानुसार (एक छोटी चम्मच)<br/>
खाना सोडा - आधा छोटी चम्मच<br/>
सब्जियां - <br/>
<br/>
पत्ता गोभी - 1 कप (बारीक कटी हुई)<br/>
टमाटर - 2 मध्यम आकार के<br/>
शिमला मिर्च - 1 कप (बारीक कटी हुई)<br/>
बीन्स - 1 कप (बारीक कटी हुई)<br/>
फूल गोभी - 1 कप (बारीक कटी हुई)<br/>
अदरक - 1 इंच लम्बा टुकड़ा (बारीक कतरा हुआ)<br/>
हरी मिर्च - 4-5 बारीक कतरी हुई<br/>
हरा धनियां - आधा कप (बारीक कतरा हुआ)<br/>
तेल - उत्तपम सेकने के लिये
<h3> विधि </h3>
दाल चावल को साफ करके, धोइये और 4-5 घंटे के लिये भीगने के लिये रख दीजिये.<br/>
<br/>
पानी से दाल को पानी से निकाल कर, कम पानी का प्रयोग करते हुये बारीक पीस लीजिये. चावल को पानी से निकालिये और कम पानी का प्रयोग करते हुये हल्का मोटा पीस लीजिये. दाल और चावल को मिलाइये, पिसे हुये दाल चावल को किसी बड़े बर्तन में डालिये, नमक और खाना सोडा (आप्शनल) डालिये और चमचे से सारी चीजों को अच्छी तरह मिला दीजिये. घोल को इतना गाड़ा रखिये कि वह चमचे से गिराने पर धार के रूप में न गिरे. <br/>
<br/>
मिश्रण को फरमेन्ट करने के लिये गरम स्थान पर रख दीजिये. गर्मियों के दिनों में मिश्रण 12 घंटों में फरमेन्ट हो जाता है, जब कि सर्दियों के दिनों में 24 घंटों से भी अधिक समय लग जाता है. फरमेन्ट होने पर मिश्रण फूल कर दुगना हो जाता है. फूले हुये मिश्रण को चमचे से चला दीजिये. वेज उत्तपम बनाने के लिये मिश्रण तैयार है. <br/>
<br/>
आप चाहें तो बाजार से दाल चावल को भिगो कर पीसा हुआ ताजा इडली दोसा का बाटर भी ले सकते हैं. <br/>
<br/>
वेज उत्तपम बनाइये (Vegetable Uthappam) <br/>
<br/>
नानस्टिक तवा आग पर रख कर गरम कीजिये, तवे पर एक छोटी चम्मच तेल डाल कर कलछी से चारों ओर फैलाइये. <br/>
<br/>
3 बड़े चम्मच या एक छोटी कटोरी घोल लेकर गरम तवे पर डालिये और चमचे से एक जैसा थोड़ा मोटा उत्तपम 8 - 10 इंच के व्यास में फैलाइये. उत्तपम के ऊपर 2 टेबल स्पून सब्जियां लेकर एक जैसी चारों ओर करते हुये फैला दीजिये और थोड़ा तेल उत्तपम के चारों ओर और 2 छोटी चम्मच तेल उत्तपम सब्जियों के ऊपर डालिये, कलछी से सब्जियों को अच्छी तरह दबा दीजिये. <br/>
<br/>
उत्तपम को मीडियम गैस पर नीचे की सतह ब्राउन होने तक सेक कर पलट दीजिये. सब्जियों की तरफ से भी उत्तपम को मीडियम आग पर, सब्जियों के पकने और सतह पर हल्की ब्राउन चित्ती आने तक सेक लीजिये. उत्तपम को सेक कर प्लेट में निकालिये और गरमा गरम उत्तपम मूंगफली की चटनी या हरे धनिये की चटनी के साथ परोसिये. सारे उत्तपम इसी तरीके से बना लीजिये और गरम गरम उत्तपम (Vegetable Uthappam) चटनी के साथ परोसिये और खाइये.
<h3> सुझाव </h3>
आप प्याज पसन्द करते हैं तो सब्जियों में 1 कप प्याज बारीक काट कर मिला लीजिये. </font>
</body>
</html>
