<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मैसूर मसाला दोसा </h2>
बाहर से कुरकुरा और अन्दर से सॉफ्ट, तीखी चटनी की परत लगाकर बनाया हुआ मैसूर मसाला दोसा लोकप्रिय स्ट्रीट फूड्स में से एक है.
<h3> आवश्यक सामग्री - Ingredients for Mysore Masala Dosa</h3>
दोसा बैटर - 2 कप<br/>
तेल - 3-4 टेबल स्पून<br/>
मक्खन - 1-2 टेबल स्पून<br/>
नमक - ½ छोटी चम्मच या स्वादानुसार
<h4> स्टफिंग के लिए </h4>
उबले आलू - 4 (400 ग्राम)<br/>
हरी मटर के दाने - ¼ कप<br/>
हरा धनियां - 2-3 टेबल स्पून (बारीक कटा हुआ)<br/>
हरी मिर्च - 2<br/>
अदरक - 1 छोटी चम्मच (पेस्ट)<br/>
नमक - 3/4 छोटी चम्मच या स्वादानुसार<br/>
हल्दी पाउडर - ¼ छोटी चम्मच<br/>
सरसों के दाने - ¼ छोटी चम्मच<br/>
धनियां पाउडर - 1 छोटी चम्मच<br/>
लाल मिर्च पाउडर - ¼ छोटी चम्मच
<h4> टमाटर की चटनी के लिए</h4>
टमाटर - 3 (250 ग्राम)<br/>
धनियां पाउडर - 1 छोटी चम्मच<br/>
जीरा - 1 छोटी चम्मच<br/>
नमक - 3/4 छोटी चम्मच या स्वादानुसार<br/>
साबुत लाल मिर्च - 3
    हींग - 1 पिंच
<h3> विधि - How to make Mysore Masala Dosa </h3>
चटनी<br/>
<br/>
टमाटर को धोकर बड़े-बड़े टुकड़ों में काट लीजिए.<br/>
<br/>
पैन में 2 चम्मच तेल डालकर गरम कीजिए. तेल गरम होने पर इसमें जीरा, हींग, धनियां पाउडर, साबुत लाल मिर्च, कटे हुए टमाटर और नमक डालकर मिक्स कीजिए. टमाटरों को ढककर धीमी आंच पर 3-4 मिनिट पकने दीजिए उसके बाद चैक कीजिए. <br/>
<br/>
टमाटर के नरम हो जाने पर गैस बंद कर दीजिए और मसाले को ठंडा होने दीजिए. ठंडा होने पर इसको मिक्सर में पीस कर चटनी बना लीजिए. <br/>
<br/>
स्टफिंग<br/>
<br/>
उबले आलू को छीलकर बारीक तोड़ लीजिए.<br/>
<br/>
पैन में 2 चम्मच तेल डालकर गरम कीजिए. तेल गरम होने पर राई डाल दीजिए. राई भून जाने पर इसमें अदरक का पेस्ट डालकर थोडा़ सा भूनें, हल्दी पाउडर, धनियां पाउडर डाल दीजिये, मटर के दाने डाल कर मिला दीजिए और ढककर 2 मिनिट तक धीमी आंच पर मटर के दानों को पकने दीजिए. <br/>
<br/>
ढक्कन खोलिये, मटर के दाने नरम हो जाने पर, तोड़े हुए आलू, हरी मिर्च, लाल मिर्च पाउडर, नमक और थोडा़ सा पानी डाल कर अच्छी तरह मिला लीजिए, हरा धनियां डालकर मिला दीजिए, स्टफिंग बनकर तैयार है, इसे प्याले में निकाल लीजिए. <br/>
<br/>
दोसा<br/>
<br/>
दोसे के बैटर में ½ छोटी चमच नमक डालकर मिला लीजिए, बैटर गाढ़ा होने पर बैटर में थोड़ा पानी मिलाया जा सकता है. दोसा बनाने के लिये तवा गैस पर रखिये, गरम कीजिये और तवे पार थोड़ा सा तेल डालकर चारों ओर फैलाइये, गैस कम और तवा हल्का गरम हो, घोल से 2 चमचा घोल लेकर तवे पर डालिये और चमचे की सहायता से गोल गोल घुमाते हुये, एक जैसा पतला-पतला फैलाइये. थोड़ा सा तेल चम्मच से दोसे के चारों ओर डालिये. मीडियम गैस पर दोसे को नीचे की ओर से हल्का ब्राउन होने तक सिकने दीजिये.<br/>
<br/>
दोसे के नीचे की ओर से हल्का ब्राउन होने पर इसके ऊपर टमाटर की चटनी डालकर, पतली परत फैला दीजिए और आधे दोसे पर 1-2 चमचे स्टफिंग लेकर दोसे के ऊपर रखकर पतला फैला दें. दोसे को आधा फोल्ड करके इसके ऊपर मक्खन डाल कर, दोनों ओर कुरकुरा होने तक सेक लीजिए. दोसे को तवे से उतार कर प्लेट में निकाल लीजिए. <br/>
<br/>
इसी तरह सारे दोसा बना कर तैयार कर लीजिए. गरमा गरम और कुरकुरा मैसूर मसाला दोसा बनकर तैयार है. मैसूर मसाला दोसा को आप टमाटर की चटनी, मूंगफली के दानों की चटनी या नारियल चटनी के साथ परोसिये और खाईये.<br/>
<br/>
4-5 दोसा बनाने के लिये<br/>
समय - 50 मिनट </font>
</body>
</html>
