<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> दही वड़ा </h2>
दही वड़ा (Dahi Vada -Dahi Wada) खाने में बहुत स्वादिष्ट होता है. त्यौहार या अन्य किसी अवसर पर तला खाकर आपकी तबियत तृप्त हो गयी हो तो दही वड़ा आपके पेट का भी ध्यान रखेगा और स्वाद का भी, दही वड़े उरद की दाल से, उरद दाल और मूंग दाल मिलाकर, और सिर्फ मूंग दाल से भी दही बड़े बनाये जाते हैं, आज हम उरद की दाल से दही वड़े बना रहे हैं. आईये दही वड़ा बनाना शुरू करते हैं.
<h3> आवश्यक सामग्री </h3>
- धुली उरद की दाल - 250 ग्राम<br/>
दही - 1 कि. ग्राम<br/>
नमक - स्वादानुसार<br/>
हींग - 1 -2 पिंच<br/>
काजू - 1 टेबल स्पून (छोटे छोटे काट लीजिये)<br/>
किशमिश - 1 टेबल स्पून<br/>
भुना हुआ जीरा - 1 टेबल स्पून<br/>
लाल मिर्च पाउडर - 1 छोटी चम्मच<br/>
रिफाइन्ड तेल - तलने के लिये
<h3> विधि </h3>
दाल को धो कर दो घंटे के लिये पानी मे़ भिगो दीजिये. पानी निकाल दीजिये और दाल को हल्की दरदरी पीस लीजिये. एक बर्तन में लेकर, और एक चम्मच पानी में हींग घोल कर दाल में मिला दीजिये. दाल को एक चोथाई छोटी चम्मच नमक मिलाकर अच्छी तरह दाल फ्लपी होने तक फेंट लीजिये. <br/>
<br/>
एक कढ़ाई में वड़े तलने के लिये तेल डालिये और गरम कीजिये. एक छोटी कटोरी लीजिये उस पर एक साफ धुला हुआ कपड़ा ढक कर पीछे की ओर से पकड़ लीजिये. कपड़े पर हाथ से थोड़ा सा पानी लगाइये. अब उँगलियों के सहारे से थोड़ी सी दाल निकालिये और कपड़े के ऊपर रखिये, दाल के ऊपर 2 काजू के टुकड़े और एक किशमिश डालिये, किशमिश काजू को चारो ओर दाल उठाकर बन्द कर दीजिये, वड़े को उँगलियों से दबाकर चपटा और गोल कर लीजिये. हलके हाथ से उसे कपड़े से हटा कर कड़ाई में तलने के लिये डालिये. <br/>
<br/>
4 या 5 वड़े या जितने वड़े कढ़ाई में आ जायं, डालिये, और तलिये, जब वड़े ब्राउन हो जायँ तब उन्हैं कड़ाई से निकाल कर प्लेट में रखिये. सारे दही वड़े इसी तरह से तल कर तैयार कर लीजिये. आपके दही वड़े (Dahi Vada -Dahi Wada) तैयार हैं. <br/>
<br/>
अब एक बरतन में एक लीटर पानी लीजिये और हलका गरम कीजिये. इसमें आधा छोटी चम्मच नमक मिला दीजिये. अब सारे वड़े नमकीन पानी में डाल दीजिये. <br/>
<br/>
तले हुये वड़े आप खाने के आधा घंटे पहले पानी में भिगोयें. <br/>
<br/>
आधा घंटे बाद वड़े (Dahi Vada - Dahi Wada) पानी में भीग कर नरम हो जायेंगे. अब एक वड़ा पानी से निकालिये और हथेली से दबाकर, उससे अधिक पानी को निकाल दीजिये और दूसरे बर्तन में रख दीजिये. <br/>
<br/>
अब दही को मथ लीजिये और आधा चम्मच नमक और 2 छोटे चम्मच चीनी मिला लीजिये. दही को वड़ों (Dahi Vada -Dahi Wada) के ऊपर डाल दीजिये. भुना हुआ जीरा बुरक दीजिये. लाल मिर्च (यदि आप पसन्द करते हों) तो वह भी बुरक दीजिये. <br/>
<br/>
हरे धनिये से सजाइये. दही वड़े (Dahi Vada -Dahi Wada) तैयार है. </font>
</body>
</html>
