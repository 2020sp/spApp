<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> कटहल के बीज फ्राई </h2>
पके हुये कटहल की सब्जी अधिक स्वादिष्ट नहीं बनती, लेकिन पके कटहल से निकाले गये बीज की सब्जी बड़ी स्वादिष्ट बनती है. कटहल के बीज सब्जी की दुकान पर अलग से ही मिल जाते है. कटहल के बीज आप सूखे फ्राई भी बना सकते है और चाहें तो ये आप तरी दार भी बना सकते हैं, आईये आज हम कटहल के बीज फ्राई सूखी सब्जी (Jackfruit Seeds Friy) बनायें.
<h3> आवश्यक सामग्री </h3>
कटहल के बीज - 250 ग्राम<br/>
तेल - 2-4 टेबल स्पून<br/>
हींग - 1-2 पिंच<br/>
जीरा - 1/2 छोटी चम्मच<br/>
हल्दी पाउडर - 1/4 छोटी चम्मच<br/>
धनियां पाउडर - 1 छोटी चम्मच<br/>
हरी मिर्च - 2 -3<br/>
अदरक - एक इंच लम्बा टुकड़ा (कद्दूकस किया हुआ)<br/>
लाल मिर्च - एक चौथाई छोटी चम्मच से कम<br/>
नमक - स्वादानुसार ( 3/4 छोटी चम्मच)<br/>
अमचूर पाउडर - 1/4 छोटी चम्मच<br/>
गरम मसाला - एक चौथाई छोटी चम्मच(यदि आप चाहे)<br/>
हरा धनियां - 2 टेबल स्पून (बारीक कतरा हुआ)
<h3> विधि </h3>
कटहल के बीज धोइये, कुकर में कटहल के बीज और एक कप पानी डाल कर एक सीटी आने के बाद और 2 मिनिट तक धीमी गैस पर उबाल लीजिये. कुकर का प्रेसर खतम होने के बाद कुकर खोलिये. बीज को ठंडा कीजिये और बीज के ऊपर के छिलके उतार दीजिये. <br/>
<br/>
हरी मिर्च धोइये, डंठल तोड़िये और बारीक कतर लीजिये ( हरी मिर्च की जगह एक छोटी चम्मच चिल्ली पेस्ट भी डाल सकते हैं). <br/>
<br/>
अदरक को छीलिये, धोइये, कद्दूकस कर लीजिये ( अदरक की जगह एक छोटी चम्मच अदरक का पेस्ट भी डाला जा सकता है) <br/>
<br/>
कढ़ाई में तेल डाल कर गरम कीजिये, गरम तेल में हींग जीरा डाल कर तड़काइये, हल्दी पाउडर, धनियां पाउडर डालिये, हरी मिर्च, अदरक भी डालिये, मसाले को 1 मिनिट भूनिये और अब 1/4 कप पानी डालिये, लाल मिर्च, नमक, गरम मसाला और अमचूर पाउडर मसाले को मिलाइये और उबाल आने क बाद 2 मिनिट तक भून लीजिये. इस मसाले में कटहल के बीज डाल कर अच्छी तरह चमचे से चलाते हुये 2 मिनिट तक भूनिये. आग बन्द कर दीजिये और कतरा हुआ धनियां डाल कर सब्जी में मिला दीजिये. <br/>
<br/>
कटहल के बीज फ्राइ सब्जी तैयार है. सब्जी को प्याले में निकालिये, परांठे, चपाती या चावल किसी के साथ परोसिये और खाइये. कटहल के बीज<br/>
<br/>
की सब्जी को टमाटर के साथ इस तरह बनाइये, 2 टमाटर, 2 हरी मिर्च, अदरक साफ कीजिये और मिक्सर से मसाला पीस लीजिये. कढ़ाई में तेल डाल कर गरम कीजिये, गरम तेल में हींग जीरा डाल कर तड़काइये, हल्दी पाउडर, धनियां पाउडर और पिसा हुआ मसाला डाल कर मसाले को इतना भूनिये कि मसाले के ऊपर तेल नजर आने लगे, भुने मसाले में कटहल के बीज नमक, लाल मिर्च पाउडर और गरम मसाला मिला कर सब्जी को 2 मिनिट तक चलाते हुये भूनिये. आवश्यकता हो तो 2- 3 टेबल स्पून पानी सब्जी को भूनते समय डाल सकते हैं. </font>
</body>
</html>
