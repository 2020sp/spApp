<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कोथिम्बीर वड़ी (भाप में) </h2>
कोथिम्बीर वड़ी कई तरीके से बनाई जाती हैं, लेकिन अधिक तर लोग इसे भाप में पकाकर बनाते हैं. बेसन, हरा धनियां, और तिल मसाले के मिश्रण को भाप में ढोकला की तरह पकाया जात है, इसके बाद काट कर तल कर बनाया जाता है, इस तरह हुई कोथिम्बीर वड़ी बहुत ही स्वादिष्ट बनती हैं.
<h3> आवश्यक सामग्री - Kothimbir Vadi Ingredients</h3>
बेसन - आधा कप<br/>
चावल का आटा - 2 टेबल स्पून<br/>
हरा धनियां - आधा कप बारीक कटा हुआ<br/>
तिल - 1 टेबल स्पून<br/>
नीबू का रस - 1 टेबल स्पून<br/>
तेल - 1 टेबल स्पून<br/>
अदरक - 1 इंच टुकड़ा कद्दूकस किया हुआ ( या 1 छोटी चम्मच अदरक का पेस्ट)<br/>
हरी मिर्च - 1 बीज हटाकर छोटा छोटा काट लीजिये.<br/>
लाल मिर्च - 1/4 छोटी चम्मच से आधी<br/>
हल्दी पाउडर - 1 /4 छोटी चम्मच से आधी<br/>
नमक - 1/3 छोटी चम्मच (स्वादानुसार)<br/>
गरम मसाला - 1/4 छोटी चम्मच से आधा<br/>
बेकिंग सोडा - 1/4 छोटी चम्मच<br/>
तेल - तलने के लिये
<h3> विधि - Kothimbir Vadi Preparation</h3>
सबसे पहले बेसन को किसी बड़े बर्तन में डालिये, चावल का आटा भी डालकर मिला दीजिये, थोड़़ा सा पानी डालकर, गुठलियां खतम होने तक बेसन को घोलिये. चिकने घोल घोल में थोड़ा पानी और मिला लेंगे, पकोड़े जैसा गाड़ा घोल बनाकर तैयार कर लीजिये. <br/>
<br/>
घोल में हरा धनियां, अदरक पेस्ट, हरी मिर्च, लाल मिर्च, हल्दी पाउडर, नमक ,गरम मसाला, नीबू का रस और 1टेबल स्पून तेल डालकर बैटर में मिलाकर मिक्स कर लीजिये, तिल को हल्का सा रोस्ट करके इसी मिश्रण में डालकर सारी चीजें को अच्छी तरह मिला दीजिये. मिश्रण तैयार है. <br/>
<br/>
भाप में पकाने के लिये: कुकर में इस मिश्रण को पका लेते हैं. कुकर में 2 कप पानी डालकर गरम होने रख दीजिये, पानी में कोई जाली स्टैन्ड या प्लेट रख दीजिये जिसके ऊपर हम मिश्रण से भरा बर्तन रख सकें. कोई भी समतल एसा बर्तन ले लीजिये जिसका व्यास 6-7 इंच हो, जो कुकर के अन्दर आ जाय, बर्तन को एक छोटी चम्मच तेल लगाकर ग्रीज कर लीजिये. <br/>
<br/>
तैयार मिश्रण में बेकिंग सोडा डालकर मिला लीजिये, मिश्रण को बेकिंग सोडा डालकर बहुत ज्यादा देर तक नहीं फैटना है, मिक्स करना है, जैसे ही मिश्रण थोड़ा सा फूलने लगे, मिश्रण को फैटना बन्द कर दीजिये. ग्रीज बर्तन में मिश्रण को डालकर, बरन को थोड़ा ठोककर समतल कर दीजिये. <br/>
<br/>
कुकर में रखी प्लेट पर मिश्रण भरे बर्तन को रखिये और कुकर का ढक्कन बन्द कर दीजिये, ढक्कन के ऊपर सीटी मत लगाइये. गैस इतनी जलती रहे कि पानी में हमेशा उबाल आता रहे और भाप बनती रहे. मिश्रण को भाप में 15 मिनिट तक पकने दीजिये, मिश्रण पक कर तैयार हो गया इसे चैक करने के लिये, पके हुये मिश्रण में चाकू गड़ा कर देख लीजिये, मिश्रण चाकू से नहीं चिपकता है. कोथिम्बीर वड़ी के लिये भाप में पका हुआ मिश्रण तैयार है. <br/>
<br/>
मिश्रण को ठंडा होने के बाद बर्तन से निकाल लीजिये और अपने मनपसन्द टुकड़ों में काट लीजिये. कढ़ाई में तेल डालकर गरम कीजिये, गरम तेल में जितने टुकड़े आ जाय डालिये और पलट पलट कर गोल्डन ब्राउन होने तक तल कर निकाल लीजिये. सारे कटे हुये टुकड़े तल कर तैयार कर लीजिये. <br/>
<br/>
गरमा गरम क्रिस्पी कोथिम्बीर वड़ी (Kothimbir Vadi) तैयार है.  कोथिम्बीर वड़ी को हरे धनिये की चटनी या टमाटो सास के साथ परोसिये और खाइये. </font>
</body>
</html>
