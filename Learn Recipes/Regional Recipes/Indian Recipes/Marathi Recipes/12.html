<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> पाव भाजी </h2>
पाव भाजी (Pav Bhaji) खाने में बहुत ही स्वादिष्ट होती है और बनाने में बहुत ही आसान, पाव भाजी को बनाने में समय भी कम ही लगता है, आपके यहां मेहमान आये हो या किटी पार्टी हो, आप पाव भाजी बनाकर अपने दोस्तों को खिला सकती हैं, तो आइये आज हम पाव भाजी बनायें.
<h3> आवश्यक सामग्री </h3>
चार लोगों के लिये. समय - 40 मिनिट<br/>
पाव बनाने के लिये<br/>
ताजे पाव (Pav Bread) - 12<br/>
मक्खन-पाव सेकने के लिये (100ग्राम)
<h3> भाजी </h3>
सेम, गाजर,फूल गोभी, शिमला मिर्च -500 ग्राम(सारी सब्जियां एक एक कप)<br/>
आलू -200 ग्राम (3-4 मीडियम आकार के)<br/>
टमाटर- 4 बारीक कटे<br/>
हरी मिर्च-4-5 बारीक कटी हुई<br/>
अदरक -1-2 इंच लम्बा टुकड़ा (कद्दूकस कर लीजिये)<br/>
मक्खन या देशी घी- दो बड़े चम्मच<br/>
जीरा-1 छोटी चम्मच<br/>
हल्दी पाउडर-आधा छोटी चम्मच<br/>
धनियां पाउडर -1 1/2छोटी<br/>
लाल मिर्च पाउडर-आधा छोटी चम्मच<br/>
पाव भाजी मसाला -2 छोटी चम्मच (यदि आप चाहैं तो)<br/>
गरम मसाला- एक चौथाईछोटी चम्मच<br/>
हरा धनियाँ-आधा छोटी कटोरी बारीक कटा हुआ<br/>
नमक- स्वादानुसार (एक छोटी चम्मच)
<h3> विधि </h3>
पाव भाजी को सब्जियों को हल्का सा कुकर में उबाल कर बनाया जाता है या आलू उबाल लें और हरी सब्जियां उसी समय मक्खन मैं भून कर, मैस करके भी बनाया जाता है, जैसे भी आपको आसानी हो उस तरह से पाव भाजी बना सकते हैं. <br/>
<br/>
अभी हम सब्जियों को हल्का सा उबाल कर बना रहे हैं, सेम,गाजर, फूल गोभी और आलू को छील कर धोइये,छोटा छोटा काट लीजिये. सब्जियों को कुकर आधा छोटा गिलास पानी के साथ भरिये और एक सीटी आने तक उबाल लीजिये. कुकर खुलने के बाद सब्जियों को चमचे से मसल लीजिये. <br/>
<br/>
कढ़ाई गरम कीजिये और घी डालिये. गरम घी में जीरा डाल दीजिये , हरी मिर्च, अदरक, हल्दी पाउडर, धनियां पाउडर, पाव भाजी मसाला डाल कर चम्मच से चलायें. मसाले में टमाटर डालिये और 2-3 मिनिट पकाइये तथा चमचे से मैस कर लीजिये, लाल मिर्च पाउडर, शिमला मिर्च और नमक डाल कर 2 -3 मिनट पकायें. <br/>
<br/>
तैयार भुने हुये मसाले में पहले से मैस की हुई सब्जियाँ मिला दीजिये 5-6 मिनिट तक पकने दीजिये. सब्जी में गरम मसाला और आधा हरा धनियां डाल कर मिलाइये, गैस बन्द कर दीजिये. भाजी तैयार है, भाजी को प्याले में निकालिये, हरे धनिये और मक्खन डाल कर सजाइये. <br/>
<br/>
पाव ब्रेड (Pav Bread) पर मक्खन लगाकर सेकिये. <br/>
<br/>
गैस पर तवा गरम कीजिये. पाव को बीच से चाकू की सहायता से इस तरह काटे कि वह दूसरे तरफ से जुड़ा रहें. मक्खन लगा कर दोनों तरफ से गुलावी होने तक सेकें(दिल्ली में बम्बई जैसे साफ्ट पाव नहीं मिलते वह काटने पर अलग हो जाते हैं, तो कोई बात नहीं हैं उन्हैं हम अलग अलग ही सेक लेंगे). <br/>
<br/>
गरमा गरम पाव, गरमा गरम भाजी के साथ परोसिये और खाइये. <br/>
<br/>
अगर आप प्याज पसन्द करते हों, तब एक प्याज बारीक कतर कर, जीरा भूनने के बाद, हल्का गुलाबी होने तक भूनिये और बाकी सब उपरोक्त विधि से भाजी बना लीजिये. <br/>
<br/>
पाव भाजी पूरा खाना है जिसे आप लन्च या डिनर में कभी भी बनाकर खा सकते हैं. </font>
</body>
</html>
