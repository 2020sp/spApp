<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">आलू ब्रेड बोंडा </h2>
ब्रेड में आलू की स्पाइसी स्टफिंग भरे और बेसन लपेट कर बनाये गर्मागर्म आलू ब्रेड बोंडा चटनी या सॉस के साथ परोसिये. इन्हें नाश्ते में या किसी भी खास अवसर पर बनाया जा सकता है.
<h3> आवश्यक सामग्री - Ingredients for Bread Batata Vada</h3>
ब्रेड - 10<br/>
बेसन - 1.5 कप (200 ग्राम)<br/>
अजवायन - 1/2 छोटी चम्मच<br/>
नमक - 1/2 छोटी चम्मच<br/>
लाल मिर्च पाउडर - 1/4 -1/2 छोटी चम्मच<br/>
तेल - तलने के लिए
<h4> स्टफिंग के लिये</h4>
आलू - 4 (300 ग्राम) (उबाले हुए)<br/>
हरा धनिया - 2-3 टेबल स्पून (बारीक कटा हुआ)<br/>
हरी मिर्च - 2 -3 (बारीक कटी हुई)<br/>
अदरक - 1 इंच (बारीक कटा हुआ)<br/>
लाल मिर्च पाउडर - 1/2 छोटी चम्मच<br/>
अमचूर पाउडर - ½ छोटी चम्मच<br/>
नमक - 1/2 छोटी चम्मच<br/>
गरम मसाला - ¼ छोटी चम्मच से कम<br/>
धनिया पाउडर - 1 छोटी चम्मच<br/>
अजवायन - ¼ छोटी चम्मच
<h3> विधि - How to make Bread Aloo Bonda Recipe</h3>
आलू ब्रेड बोंडा बनाने के लिए सबसे पहले बेसन को घोल कर तैयार कर लीजिए. इसके लिए एक बड़े प्याले में बेसन निकाल लीजिए और बेसन में थोडा़-थोडा़ पानी डालते हुए पतला पकोड़े के लिये जिस तरह का घोल बनाते, उससे थोड़ा सा पतला घोल बना लीजिए. इस घोल को चमचे से चलाते हुये 2-3 मिनिट अच्छी तरह फैट लीजिए. इसमें नमक, अजवायन, चम्मच लाल मिर्च डालकर अच्छे से मिला दीजिए. <br/>
<br/>
अब आलू की स्टफिंग तैयार कीजिए. उबले हुए आलूओं को छीलकर अच्छे से मैश कर लीजिए. और नमक, अमचूर पाउडर, लाल मिर्च पाउडर, बारीक कटा हुआ अदरक, गरम मसाला, धनिया पाउडर, बारीक कटी हुई हरी मिर्च और थोडा़ सा हरा धनिया डालकर सभी चिजों को अच्छे से मिक्स होने तक मिला लीजिए. <br/>
<br/>
ब्रेड के किनारे चाकू की सहायता से काट कर अलग कर दीजिये. सारे ब्रेड इसी तरह तैयार कर लीजिये.<br/>
<br/>
आलू की स्टफिंग को दस भागों में बांठ कर छोटे-छोटे गोले तैयार कर लीजिए. <br/>
<br/>
एक प्लेट में थोडा़ सा पानी ले लीजिए और एक ब्रेड को पानी में डुबाकर तुरन्त निकाल लीजिये, पानी में भीगी हुई ब्रेड को हथेली पर रखिये, दूसरी हथेली से दबा कर, ब्रेड का पानी निकाल दीजिये, अब इसके ऊपर एक आलू का गोला जो आपने पहले से तैयार किये हैं रखिये और ब्रैड को मोड़ दीजिये और चारों ओर से अच्छी तरह आलू के गोले को बन्द कर दीजिये. इस तरह सारे आलू के गोले एक-एक ब्रेड में डाल कर, गोले बनाकर तैयार करके प्लेट में लगाकर रख लीजिये. <br/>
<br/>
कढ़ाई में तेल डालकर गरम कीजिये, तेल के अच्छा गरम होने पर, एक गोला उठाइये और बेसन में डुबोकर अच्छे से लपेटते हुए, गरम तेल में डालिये, एक बार 2-3 या जितने गोले कढ़ाई में आ जाय डाल दीजिये और कलछी से पलट पलट कर, अच्छे गोलडन ब्राउन होने तक तलिये. तले हुये आलू ब्रेड बोंडा को निकाल कर, प्लेट में बिछे नैपकिन पर रखिये. सारे बोंडा इसी तरह से तल कर तैयार कर लीजिये. <br/>
<br/>
गरमा गरम आलू ब्रेड बोंडा को टमैटो सॉस या हरे धनिये की चटनी या मीठी चटनी के साथ परोसिये और खाइये.
<h3> सुझाव:</h3>
आलू के गोले को ब्रेड के अन्दर अच्छी तरह से बन्द कर दीजिये. तेल के अच्छा गरम होने पर ही ब्रेड गोले को बेसन में अच्छी तरह लपेट कर डालिये. <br/>
<br/>
10 ब्रेड बोन्डा<br/>
समय - 40 मिनिट </font>
</body>
</html>
