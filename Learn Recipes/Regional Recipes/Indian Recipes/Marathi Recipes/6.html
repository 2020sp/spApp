<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पनीर कोल्हापुरी </h2>
कुटे मसाले, नारियल की खास स्पाइसी ग्रेवी में नरम ताजे पर्नीर से बनाया पनीर कोल्हापुरी चटपटी सब्जी है. इसे हम चपाती या चावल दोनों के साथ परोस सकते हैं.
<h3> आवश्यक सामग्री - Ingredients for Paneer Kolhapuri</h3>
पनीर - 250 ग्राम<br/>
टमाटर - 4 (250 ग्राम)<br/>
हरी मिर्च - 2<br/>
अदरक - 1 इंच टुकड़ा<br/>
काजू - ¼ कप<br/>
सूखा नारियल - ⅓ कप(कद्दूकस किया हुआ)<br/>
तेल - 2-3 टेबल स्पून<br/>
हरा धनिया - 2-3 टेबल स्पून<br/>
तिल - 2 छोटे चम्मच<br/>
जीरा - 1.5 छोटा चम्मच<br/>
सौंफ - 1 छोटी चम्मच<br/>
साबुत गरम मसाला - 1 इंच दालचीनी,1 बडी़ इलायची, 2 छोटी इलायची, 4 लौंग, 8-10 काली मिर्च.<br/>
साबुत लाल मिर्च - 2<br/>
नमक - 1 छोटी चम्मच या स्वादानुसार<br/>
लाल मिर्च पाउडर - ½ छोटी चम्मच<br/>
हल्दी पाउडर - ¼ छोटी चम्मच<br/>
हींग - 1 पिंच<br/>
धनियां पाउडर - 1 छोटी चम्मच
<h3> विधि : How to make Paneer Kolhapuri</h3>
टमाटर, हरी मिर्च, अदरक और काजू को मिक्सी में पीस कर पेस्ट बना लीजिये.<br/>
<br/>
कोल्हापुरी मसाला: कोल्हापुरी मसाला बनाने के लिए पैन को गरम कीजिये, तिल, 1 छोटी चम्मच जीरा, सौंफ, दालचीनी, लोंग, काली मिर्च, छोटी इलाइची और बड़ी इलाइची को छील कर डालिये और मसाले को लगातार चलाते हुये हल्का सा भून लीजिये, अब नारियल डालें, मसाले को हल्का सा और भून लीजिए. भूने मसाले को प्लेट में निकाल लीजिए और ठंडा होने दीजिए, फिर इसे मिक्सी में दरदरा पीस कर तैयार कर लीजिए. <br/>
<br/>
सब्जी के लिए ग्रेवी बनायें:<br/>
<br/>
पैन को गरम कीजिये, तेल डाल दीजिये, गरम होने पर तेल में जीरा डाल कर भूनिये, इसमें हींग डालें, हल्दी पाउडर, धनियां पाउडर डालकर हल्का सा भूनें. अब इसमें साबुत लाल मिर्च, टमाटर, हरी मिर्च, अदरक और काजू का पेस्ट डालिये और चमचे से चला कर मसाले को तब तक भूनिये जब तक मसाले से तेल अलग होते न दिखाई देने लगे. मसाले को भूनते समय गैस धीमी और मिडियम रखिये.<br/>
<br/>
जब तक मसाला भूनता है तब तक पनीर काट कर तैयार कर लीजिये. पनीर को 1-1 इंच के चौकोर टुकड़ों में काट लीजिये. <br/>
<br/>
मसाला थोडा़ भून जाने पर इसमें लाल मिर्च पाउडर डाल दीजिए, और तैयार कोल्हापुरी मसाला भी डाल दीजिए, और मिक्स करते हुये, भूनिये. मसाले में से तेल अलग होने लगे और अच्छी महक आने लगे तब आधा कप पानी डाल कर थोडा़ सा पकने दीजिए.<br/>
<br/>
ग्रेवी में उबाल आने पर नमक और थोडा़ सा कटा हरा धनिया डाल कर मिक्स कर लीजिए, पनीर के टुकडे़ डाल दीजिए और 2-3 मिनिट के लिए धीमी आग पर ढककर पकने दीजिए.<br/>
<br/>
पनीर कोल्हापुरी बहुत ही अच्छी सब्जी़ बनकर तैयार है, इसे प्याले में निकाल लीजिए, और परांठे, चपाती, नान, या चावल किसी के भी साथ परोसिये और खाइये.
<h3> सुझाव:</h3>
पनीर कोल्हापुरी के लिये, घर में ताजा पनीर बनायें, इसका स्वाद बहुत अच्छा आयेगा.<br/>
<br/>
3-4 लोगों के लिये<br/>
समय - 40 मिनिट </font>
</body>
</html>
