<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> बेसन का चीला </h2>
नाश्ते में बेसन का चीला (besan ka chilla), थोड़ी सी हरी सब्जियां मिला कर बनाइये, घर में सभी को ये पौष्टिक गरमा गरम नाश्ता पसन्द आयेगा. आप चाहें तो बेसन का चीला अपने लन्च के लिये भी बनाकर अपने टिफिन में ले जा सकते हैँ. बच्चों के स्कूल टिफिन में बेसन के चीले (Besan ka Dosa) के साथ मीठी चटनी या एपल जैम, या अनन्नास के जैम के साथ रखा जा सकता है.
<h3> आवश्यक सामग्री </h3>
बेसन - 200 ग्राम (2 कप)<br/>
बन्द गोभी - 1 कप कद्दूकस किया हुआ<br/>
हरी मिर्च - 1<br/>
अदरक - 1 इंच लम्बा टुकड़ा<br/>
टमाटर - 2 मध्यम आकार के<br/>
हींग - 1 पिंच (यदि आप चाहें)<br/>
लाल मिर्च - 1/8 छोटी चम्मच<br/>
नमक - स्वादानुसार (3/4 छोटी चम्मच)<br/>
धनियां पाउडर - 1 छोटी चम्मच<br/>
हरा धनियां - 2-3 टेबल स्पून (बारीक कटा हुआ)
<h3> विधि </h3>
टमाटर धोइये, हरी मिर्च के डंठल हटाकर धो लीजिये, अदरक छील कर धो लीजिये, सारी चीजें मिक्सर ग्राइन्डर में डालकर बारीक पीस लीजिये. <br/>
<br/>
बेसन को छान कर किसी बर्तन में निकाल लीजिये. पहले 1 कप पानी डालकर बेसन को गुठलियां खतम होने तक घोल लीजिये, इस बेसन के घोल में टमाटर का मसाला, कद्दूकस किया हुआ पत्ता गोभी डालिये और अच्छी तरह मिला दीजिये, मिश्रण में थोड़ा और पानी डाल कर घोल को पकोड़े के घोल जैसा गाढ़ा बना दीजिये. इस घोल में हींग, लाल मिर्च पाउडर, धनियां पाउडर, नमक और कटा हुआ हरा धनियां डालिये और घोल को अच्छी तरह 2-3 मिनिट तक फैट कर 10 मिनिट के लिये ढक कर रख दीजिये. बेसन के चीला बनाने के लिये घोल तैयार है. <br/>
<br/>
तवा को गरम होने के लिय गैस पर रखिये (नानस्टिक तवा हो तो ज्यादा अच्छा है), तवे पर आधा छोटा चम्मच तेल लगाकर चिकना कर लीजिये, चिकने तवे को गीले कपड़े से हल्का सा पोंछ दीजिये. <br/>
<br/>
आग मध्यम रखिये, गरम तवे पर 1 या 2 बड़ा चमचा घोल भर कर मिश्रण डालिये और चमचे से ही पतला, गोल चीला फैलाइये, आप चाहें तो पहला चीला छोटा बना सकते हैं क्यों कि पहला चीला तवे पर चिपकने का डर है. एक छोटी चम्मच तेल चीले के चारों ओर गोलाई में डालिये और 1 छोटी चम्मच तेल चीले के ऊपर चारों ओर छिड़कते हुये डालिये. <br/>
<br/>
चीले की ऊपर की सतह का कलर बदलने और निचली सतह गोल्डन ब्राउन होने तक सेकिये, कल्छी की सहायता से चीले को पलटिये और इस सतह को भी ब्राउन चित्ती आने तक सेक लीजिये, सिका हुआ चीला किसी प्लेट में नैपकिन पेपर विछा कर रखिये. दूसरा चीला तवे पर इसी प्रकार डाल कर सेक कर उतार लीजिये, चीला तवे से उतार कर पहले चीले के ऊपर रखने के बजाय गोलाई में उससे अलग करते हुये रखिये, चीले ठंडे होने के बाद एक चीले के ऊपर दूसरा चीला लगाकर रख सकते हैं. सारे चीले इसी तरह सेक कर तैयार करने हैं. <br/>
<br/>
बेसन का स्वादिष्ट चीला (Savory Gram Flour Pancake) तैयार हैं, बेसन का चीला (Chickpea Flour Pancakes) दही और हरे धनियां की चटनी या आम के अचार के साथ परोसिये और खाइये.
<h3> सावधानी </h3>
तवा को गरम होने पर चीला तवे पर फैलाइये, तवा पर्याप्त गरम नहीं होने पर बेसन का चीला तवे पर चिपक सकता है, मध्यम आग पर चीला सेकिये, तेज आग पर चिला नीचे से जल्दी से काला हो जायेगा जबकि वह अच्छी तरह सिका भी नहीं होगा.
<h3> सुझाव </h3>
बेसन के चीला में (Besan ka Chilla) कद्दूकस की हुई गाजर, फूल गोभी या बारीक कटा हुआ पालक इत्यादि अपने मन पसन्द सब्जी डाल कर बना सकते हैं. <br/>
<br/>
सब्जियां न पसन्द हों तो अकेले बेसन से ही बेसन का चीला (Besan ka Chila) बनाइये सिर्फ बेसन से बना चीला भी बहुत स्वादिष्ट बनता है. हरी और लाल मिर्च अपने स्वाद के अनुसार कम या ज्यादा डाल सकते हैं. <br/>
<br/>
4 सदस्यों के लिये,<br/>
समय - 45 मिनिट. </font>
</body>
</html>
