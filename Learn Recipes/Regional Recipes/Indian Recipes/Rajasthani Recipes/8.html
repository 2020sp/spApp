<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">राजस्थानी दाल ढोकली </h2>
दाल मसालों और आटे से बनी दाल ढोकली अपने आप में पूरा खाना ही है. दाल ढोकली को राजस्थान और गुजरात में अलग अलग तरीके से बनाया जाता है.
<h3> आवश्यक सामग्री - Ingredients for Dal Dhokli Recipe</h3>
अरहर दाल - ½ कप (100 ग्राम)<br/>
गेहूं का आटा - ½ कप (75 ग्राम)<br/>
बेसन - 2 टेबल स्पून (20 ग्राम)<br/>
टमाटर - 1 (बारीक कटा हुआ)<br/>
घी - 2-3 टेबल स्पून<br/>
हींग - 1 पिंच<br/>
जीरा - ½ छोटी चम्मच<br/>
लाल मिर्च पाउडर - ¼ छोटी चम्मच<br/>
हल्दी पाउडर - ¼ छोटी चम्मच<br/>
धनियां पाउडर - 1 छोटी चम्मच<br/>
सूखी लाल मिर्च - 1<br/>
हरी मिर्च - 1 (बारीक कटी हुई)<br/>
करी पत्ता - 7-8<br/>
हरा धनियां - 1 टेबल स्पून (बारीक कटा हुआ)<br/>
नमक - 1.5 छोटी चम्मच या स्वादानुसार<br/>
अजवायन - ¼ छोटी चम्मच से कम
<h3> विधि - How to make Rajasthani Dal Dhokli Recipe</h3>
अरहर की दाल को साफ करके धो लीजिये और बनाने के 1/2 - 1 घंटे पहले पानी में भिगो दीजिये. कुकर में दाल और 2 कप पानी डाल दीजिए, 1 छोटी चम्मच नमक डालकर एक सीटी आने तक पकने दीजिये, धीमी गैस पर 2-3 मिनट के लिए और पका लीजिए. गैस बब्द कर दीजिये और कुकर का प्रेशर खतम होने तक दाल को कुकर में ही रहने दीजिये. <br/>
<br/>
प्याले में आटा, बेसन, 1/4 छोटी चममच नमक, 1 छोटी चम्मच घी और अजवायन डालकर अच्छी तरह मिला लीजिये, और थोड़ा थोड़ा पानी डाल कर चपाती के आटे जैसा नरम आटा गूंथ कर तैयार कीजिये, इतना आटा लगाने में चौथाई कप पानी लगा है, गूंथे आटे को ढककर 10-15 मिनिट के लिये रख दीजिये, ताकि आटा फूल कर सैट हो जाए. <br/>
<br/>
हाथ पर थोडा़ सा घी लगाकर आटे को मसल कर चिकना कर लीजिये. ढोकली बनाने के लिये आटा तैयार है. आटे से एक गोल लोई बनाकर तैयार कर लीजिए. लोई को सूखे आटे पर लपटे करके चकले पर रखिये और बडी़ सी रोटी बेलकर तैयार कर लीजिए. अब इसे 1-1 इंच की पट्टियों में काट लीजिए और इसे छोटा आकर देते हुए 2-4 भाग करते हुए बीच से काट लीजिए. <br/>
<br/>
ढोकली पकाने के लिए एक बर्तन में 2-3 कप पानी डाल कर उबाल लीजिए. पानी में उबाल आने पर ढोकली को पकने के लिए पानी में डाल दिजिए. ढोकली को तेज आंच पर 10-15 मिनिट के लिए पकने दीजिए और बीच-बीच में चलाते रहें. <br/>
<br/>
दाल के लिए तड़का तैयार करें<br/>
<br/>
पैन में घी डाल कर गरम करिये, गरम घी में जीरा और हींग डाल दीजिए. जीरा तड़कने के बाद इसमें हल्दी पाउडर, करी पत्ता, साबुत लाल मिर्च, कटी हुई हरी मिर्च और धनियां पाउडर डाल कर मसाले को थोडा़ भून लीजिए. इसके बाद कटे हुए टमाटर डाल दिजिये, टमाटर को पकने दीजिए अब इसमें लाल मिर्च पाउडर डालकर मिक्स कीजिये और मसाले से घी अलग होने तक भून लीजिये. <br/>
<br/>
मसाला भून कर तैयार है. अब कुकर में पकी दाल और पकी ढोकली मिक्स कर दीजिए और मसाले को भी ढोकली के बर्तन में डाल कर अच्छे से मिक्स कर लीजिए और 5 मिनिट के लिए दाल को धीमी आंच पर पकने दीजिए. <br/>
<br/>
दाल ढोकली बनकर तैयार है, इसमें थोडा़ सा हरा धनियां डाल कर मिला लीजिए और तैयार दाल ढोकली को प्याले में निकाल लीजिये. थोडा़ सा हरा धनियां और घी डाल कर सजाइये. गरमा गरम दाल ढोकली को परोसिये और खाइये. <br/>
<br/>
3-4 सदस्यों के लिये<br/>
समय - 50 मिनिट </font>
</body>
</html>
