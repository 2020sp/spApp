<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> राजस्थानी मसाला बाटी </h2>
बाटी कई तरह से बनाई जाती है. जैसे बाटी को उबाल कर बनाई हुई बाफला बाटी, मसाले और स्टफिंग भरी हुई भरवां बाटी या फ्राइड बाटी वगैरह. आज हम मिक्स आटे में दरदरे कुटे मसाले डालकर बनाई गई राजस्थानी मसाला बाटी बना रहे है.
<h3> आवश्यक सामग्री </h3>
गेहूं का आटा - 2 कप (300 ग्राम)<br/>
सूजी - ½ कप (90 ग्राम)<br/>
बेसन - ½ कप (50 ग्राम) गूंथने के लिए<br/>
देसी घी - ⅓ कप (80 ग्राम) आटा में डालकर गूंथने के लिये<br/>
देसी घी - ½ कप (100 ग्राम) तैयार बाटी को डुबाने के लिये<br/>
काली मिर्च - ¾ छोटी चम्मच<br/>
बडी़ इलायची - 1<br/>
साबुत धनिया - 1 छोटी चम्मच<br/>
सौंफ - 1 छोटी चम्मच<br/>
जीरा - ½ छोटी चम्मच<br/>
अजवायन - ½ छोटी चम्मच<br/>
बेकिंग सोडा - ¼ छोटी चम्मच से कम<br/>
हींग - 1 पिंच<br/>
लाल मिर्च पाउडर - ¼ छोटी चम्मच<br/>
नमक - 1 छोटी चम्मच या स्वादानुसार
<h3> विधि </h3>
मिक्सर में साबुत मसाले - धनिया, सौंफ, जीरा, बडी़ इलायची के दाने, काली मिर्च और नमक को डालकर दरदरा पीस कर तैयार कर लीजिए. <br/>
<br/>
प्याले में आटा, सूजी, बेसन, दरदरे मसाले, अजवायन, लाल मिर्च पाउडर, हींग और बेकिंग सोडा डालकर मिक्स कर लीजिये, और घी डालकर अच्छी तरह मिला लीजिये, अब थोड़ा थोड़ा पानी डाल कर परांठे के आटे जैसा नरम आटा गूंथ कर तैयार कीजिये, इतना आटा लगाने में एक कप से थोड़ा सा कम पानी लगा है, गूंथे आटे को ढककर 20 मिनिट के लिये रख दीजिये ताकि आटा फूल कर सैट हो जाय. <br/>
<br/>
आटा सैट हो गया है, हाथ पर थोडा़ सा घी लगाकर आटे को मसल कर चिकना कर लीजिये. बाटी बनाने के लिये आटा तैयार है. आटे से लोइयां तोड़कर तैयार कीजिये, चपाती बनाने के लिये जितनी लोई तोड़ते हैं उतनी बड़ी लोई तोड़ लीजिये. इतने आटे में लगभग 15 -16 लोइयां बना लीजिये. <br/>
<br/>
बेकिंग ट्रे लीजिए इसे घी लगाकर चिकना कर लीजिए. एक लोई हाथ में उठाकर गोल आकार दीजिये, गोल बाटी को बेकिंग ट्रे में लगाइये, इसी तरह एक-एक करके सारी लोइयों से गोले बनाकर, तैयार करके, थोडी़-थोड़ी दूरी पर लगा दीजिये. <br/>
<br/>
बाटी बेक कीजिये <br/>
ओवन को 220 डि.से. पर प्रीहीट कर लीजिये. बाटी की ट्रे को ओवन की मिडिल रैक पर रखिये और ओवन को 220 डि. से. पर 10 मिनिट के लिये सैट कर दीजिये. 10 मिनिट बाद बाटी को ओवन से बाहर निकालिये और चैक कीजिये, बाटी थोड़ी हल्की ब्राउन है, बाटी को 200 डि.से. पर 5 मिनिट के लिये ओवन में रखकर निकाल कर चैक कीजिये, बाटी अभी भी हल्की ब्राउन है, बाटियों को 5 मिनिट और बेक कीजिये, बाटी अच्छी गोल्डन ब्राउन हो गई हैं, बाटी को बेक होने में 20 मिनिट लग गये हैं. बाटी बनकर तैयार हैं. <br/>
गरम गरम बाटी को एक-एक करके घी में डिप करके निकाल कर रख लीजिये, बाटी सर्व करने के लिये तैयार हैं. राजस्थानी मसाला बाटी को पंचरतन दाल या अरहर की दाल या हरे धनिए की चटनी और अचार के साथ परोसिये.
<h3> सुझाव </h3>
अलग-अलग ओवन में बाटी पकने में समय का अन्तर आता है, इसलिये पहले बाटी को 10 मिनिट बाद चैक कीजिये इसके बाद बाटी को गोल्डन ब्राउन सिकने तक चैक करते हुये, समय देकर पकाइये. <br/>
<br/>
4 सदस्यों के लिये<br/>
समय - 45 मिनिट </font>
</body>
</html>
