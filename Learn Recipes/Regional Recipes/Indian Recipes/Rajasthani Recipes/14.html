<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> गोविन्द गट्टे की सब्जी </h2>
गोविन्द गट्टे की सब्जी राजस्थानी सब्जी है, मावा मसाला भरवां गोविन्द गट्टे की सब्जी को हम किसी भी त्यौहार पर या किसी भी पार्टी के लिये बना सकते हैं.
<h3> आवश्यक सामग्री </h3>
गट्टे का आटा तैयार करने के लिये:<br/>
<br/>
बेसन - 1 कप ( 100 ग्राम)<br/>
अजवायन - 1/4 छोटी चम्मच से कम<br/>
नमक - 1/4 छोटी चम्मच<br/>
लाल मिर्च - 1 पिंच (यदि आप चाहें)<br/>
दही - 1 टेबल स्पून<br/>
तेल - 1 टेबल स्पून<br/>
स्टफिंग के लिये:<br/>
<br/>
मावा - आधा कप (100 ग्राम)<br/>
नमक - 1/4 छोटी चम्मच से आधा<br/>
किशमिश - 1 टेबल स्पून<br/>
काजू - 6-7<br/>
काली मिर्च पाउडर - 2 पिंच<br/>
ग्रेवी के लिये:<br/>
<br/>
दही - 1 कप<br/>
टमाटटर - 2<br/>
अदरक पेस्ट - 1 छोटी चम्मच या 1 इंच अदरक का टुकड़ा<br/>
तेल - 2 टेबल स्पून<br/>
जीरा - आधा छोटी चम्मच<br/>
हींग - 1 पिंच<br/>
हल्दी पाउडर - 1/4 छोटी चम्मच<br/>
धनियां पाउडर - 1 छोटी चम्मच<br/>
कसूरी मेथी - 1 टेबल स्पून<br/>
लाल मिर्च पाउडर - 1/4 छोटी चम्मच<br/>
बेसन - 1 टेबल स्पून<br/>
नमक - छोटी चम्मच ( स्वादानुसार)<br/>
गरम मसाला - 1/4 छोटी चम्मच<br/>
हरा धनियां - 2 टेबल स्पून
<h3> विधि </h3>
बेसन में तेल, दही, अजवायन, नमक और लालमिर्च डालकर सारी चीजों को मिक्स कर लीजिये, सूखा लग रहा है 1-2 छोटी चम्मच पानी मिलाइये और पूरी के आटे से थोड़ा सोफ्ट आटा गूथ कर तैयार कर लीजिये. आटे को ढककर 20 मिनिट के लिये रख दीजिये, आटा फूल कर सैट हो जायेगा. <br/>
<br/>
स्टफिंग बनाइये - <br/>
मावा से आधा मावा लेकर क्रम्बल कर लीजिये, मावा में नमक, काली मिर्च और थोड़ा सा हरा धनियां डाल दीजिये, काजू छोटे छोटे काट कर डाल दीजिये और किशमिश डालकर सारी चीजें अच्छी तरह मिक्स कर लीजिये. <br/>
<br/>
गट्टे बनाइये - <br/>
हाथ पर थोड़ा तेल लगाइये और आटे को मसल कर चिकना कर लीजिये. इतने आटे से 8 लोई तोड़कर तैयार कर लीजिये. एक लोई उठाइये और हाथ पर रख कर उंगली और अंगूठे की सहायता से बड़ा कर लीजिये, 1 छोटी चम्मच मावा उठाइये और गोल बाइन्ड कर लीजिये, ये गोल बड़े हुये बेसन के आटे पर रखिये, आटे को चारों ओर से उठाकर स्टफिंग को बन्द कर दीजिये, और हाथो से अच्छी तरह गोल करके प्लेट में रखते जाइये, सारे गट्टे इसी तरह भर कर, गोल करके तैयार कर लीजिये. <br/>
<br/>
गट्टे उबाल लीजिये:<br/>
एक बर्तन में इतना पानी डालकर उबलने रख दीजिये, कि ये गट्टे पानी में अच्छी तरह उबाले जा सके, उबलते पानी में एक एक गट्टे उठाकर डालिये ताकि पानी में उबाल हमेशा बना रहे, और 15 मिनिट तक तेज आग पर गट्टे उबलने दीजिये. गट्टे उबल कर तैयार हैं. <br/>
<br/>
ग्रेवी बनाइये - <br/>
टमाटर, हरी मिर्च और अदरक धोकर छील कर काट लीजिये, और मिक्सर से बारीक पीस कर पेस्ट बना लीजिये. <br/>
<br/>
कढ़ाई में तेल डालकर गरम कीजिये, जीरा डालिये, जीरा भूनने के बाद हींग, हल्दी पाउडर, धनियां पाउडर डालिये, और मसाले को थोड़ा सा भून लीजिये, अब टमाटर हरी मिर्च, अदरक पिसा मसाला डालिये और मसाले से तेल अलग होने तक भून लीजिये, बेसन डालिये और लगातार चलाते हुये, 2 मिनिट तक भून लीजिये, अब बचा हुआ आधा मावा, क्रम्बल करके डालिये और 2 मिनिट भून लीजिये, लाल मिर्च भी डाल दीजिये, और थोड़ा सा भून लीजिये मसाला अच्छी तरह भुन कर तैयार, फैटा हुआ दही डालिये और लगातार चलाते हुये भूनते रहिये, जब तक कि उसमें अच्छी तरह उबाल नहीं आ जाता है. <br/>
<br/>
गट्टे जिस पानी में उबाले है वह पानी मसाले में डाल दीजिये और फिर से उबाल आने तक ग्रेवी को चलाते रहिये, ग्रेवी गाढ़ी लग रही हो तो उसमें और पानी डाल सकते हैं, गरम मसाला और थोड़ा हरा धनियां डाल कर मिलाइये और गट्टे भी डाल दीजिये, ढक कर सब्जी को 5 मिनिट धीमी आग पर पकने दीजिये. गट्टे में सारे मसाले ज़ज्ब हो जायेंगे और गोविन्द गट्टे की सब्जी बन कर तैयार हो गई. सब्जी को चपाती, परांठे, पूरी, नान या चावल किसी के भी साथ परोसिये और खाइये.
<h3> सुझाव </h3>
गोविन्द गट्टे की सब्जी में ग्रेवी परम्परागत रूप से दही की बनाई जाती है, हमने इसमें टमाटर डाल कर ग्रेवी बनाई है, ग्रेवी आप अपने मन पसन्द के अनुसार बना सकते हैं. <br/>
<br/>
ग्रेवी में प्याज और लहसन डालने के लिये, 1 प्याज बारीक कटी हुई, और 4-5 लहसन की कली बारीक कटी हुई ले लीजिये, जीरा भुनने के बाद प्याज और लहसन तेल में डालिये और प्याज के हल्के गुलाबी होने तक भून लीजिये, बाकी सारे मसाले इसी तरह डालकर भून कर सब्जी तैयार कर लीजिये. </font>
</body>
</html>
