<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> बाजरा के भरवां परांठे </h2>
बाजरे की रोटी तो बहुत अच्छी लगती ही हैं, बाजरे के परांठे भी लाजबाब होते हैं. विशेष रूप से यदि आप घर से बाहर जारहे हैं तो बाजरा के भरवां परांठे बना कर ले जाइए और जब भी मन चाहे, कहीं पर भी खाइए. भरवां परांठे बनाने के लिये जिस सब्जी के परांठे बनाने हैं उसकी पिठ्ठी तैयार करनी होगी. आप पालक, मैथी, बथुआ, आलू या किसी अन्य मनचाही सब्जी की पिठ्ठी तैयार कर के बाजरे के भरवां पराठे बना सकते हैं.
<h3> आवश्यक सामग्री </h3>
बाजरा का आटा - 300 ग्राम ( 2 कप )<br/>
गेहूं का आटा - 100 ग्राम (3/4 कप)<br/>
नमक - स्वादानुसार (3/4 छोटी चम्मच)<br/>
जीरा - 3/4 छोटी चम्मच (यदि आप चाहें)<br/>
परांठे सेकने के लिये- घी या तेल<br/>
पिठ्ठी के लिये सामग्री<br/>
<br/>
मैथी की पत्ती - 3-4 कप ( बारीक कटी हुई)<br/>
तेल - 2 छोटी चम्मच<br/>
जीरा - आधा छोटी चम्मच<br/>
हींग - 1-2 पिंच<br/>
नमक - स्वादानुसार (आधा छोटी चम्मच)<br/>
लाल मिर्च - 2 पिंच<br/>
हरी मिर्च -1- 2 बारीक कटी हुई<br/>
अदरक - 1 इंच लम्बा टुकड़ा (कद्दूकस कर लीजीये)
<h3> विधि </h3>
पिठ्ठी तैयार कीजिये:<br/>
कढ़ाई में तेल डालकर गरम कीजिये, गरम तेल में जीरा डालकर तड़काइये, हींग डालिये और कटी हुई मैथी, नमक, लालमिर्च, हरी मिर्च अदरक डालकर अच्छी तरह मिलाइये, 5 मिनिट के लिये धीमी आग पर ढक कर पकने के लिये रख दीजिये. मैथी की सब्जी की पिठ्ठी परांठे में भरने के लिये तैयार है. <br/>
<br/>
बाजरा का मैथी भरा परांठा बनाइये:<br/>
गुथे हुये आटे को बराबर 8 भागों में बांटकर गोले बना लीजिये . पिठ्ठी को बराबर 8 भागों में बांटकर रख दीजिये. <br/>
<br/>
तवा आग पर रख कर गरम कीजिये, तवे पर थोड़ी सी चिकनाई लगा दीजिये. <br/>
<br/>
आटे के एक गोले को उठाइये, उसे तोड़कर 2 बराबर के गोले बना लीजिये. दोनों में से एक गोला उठाइये, सूखा गेहूं का आटा (परोथन) लपेटिये और 5-6 इंच के व्याव में बेल कर प्लेट में रख लीजिये. दूसरा गोला लीजिये, सूखे आटे में लपेटिये और पहले परांठे के बराबर बेल लीजिये. एक भाग पिठ्ठी उठाइये और इस बेले गये परांठे के ऊपर पतला बिछाइये, पहले बेले गये परांठे को बिछी हुई मैथी पिठ्ठी के ऊपर इस तरह रखिये कि वह पिठ्ठी को पूरी तरह ढक ले. हाथ से किनारे अच्छी तरह दबा दीजिये, हाथ में परांठे को साबधानी से उठाइये और दोनों हाथो से थोड़ा सा दबाते हुये और बड़ा लीजिये या उतना ही बड़ा परांठा गरम तवे पर डालिये. <br/>
<br/>
पहली सतह सिकने पर परांठा पलटिये. दूसरी सतह सिकने पर, पहली सतह पर थोड़ा सा (एक छोटी चम्मच )तेल लगाकर, परांठे को पलटिये. दूसरी सतह पर भी थोड़ा सा तेल लगाइये और परांठे को कलछी से दबाकर दोनों ओर ब्राउन चित्ती आने तक सेकिये. सिके परांठे को किसी प्लेट में प्याली रख कर, उसके ऊपर रखिये. <br/>
<br/>
सारे परांठे इसी तरह सेक कर तैयार कर लीजिये. गरमा गरम बाजरा के मैथी भरे परांठे, आलू मटर की गाड़ी तरी की सब्जी, बथुआ का रायता, हरे धनिये की चटनी या सिर्फ अचार के साथ परोसिये और खाइये. <br/>
<br/>
बचे हुये परांठे (Stuffed Bajra Paratha) सुबह अचार के साथ खाइये, ये बाजरा के मैथी भरे परांठे सुबह भी बड़े स्वादिष्ट लगेंगे. </font>
</body>
</html>
