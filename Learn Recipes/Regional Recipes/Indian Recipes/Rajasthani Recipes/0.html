<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मिर्ची वडा </h2>
राजस्थानी मिर्च वड़ा मोटी कम तीखी मिर्च में भुना हुआ आलू मसाला भरकर बेसन के घोल को लपेटने के बाद तल कर बनाई जाती है. इसे कभी भी धनिया पुदीने की चटनी या टमाटर सॉस के साथ परोसिये.
<h3>आवश्यक सामग्री - Ingredients for Jodhpuri Mirchi Bada</h3>
हरी मिर्च मोटे साइज की (भावनगरी) - 11 (250 ग्राम)<br/>
बेसन - 1 कप (100 ग्राम)<br/>
उबले आलू - 3 (250 ग्राम)<br/>
हरा धनिया - 2-3 टेबल स्पून (बारीक कटा हुआ)<br/>
जीरा- ½ छोटी चम्मच (दरदरा कुटा हुआ)<br/>
हल्दी पाउडर - ¼ छोटी चम्मच<br/>
लाल मिर्च पाउडर - ½ छोटी चम्मच<br/>
धनिया पाउडर - 1 छोटी चम्मच<br/>
अदरक का पेस्ट - ½ छोटी चम्मच<br/>
हरी मिर्च - 1 (बारीक कटी हुई)<br/>
गरम मसाला - ¼ छोटी चम्मच<br/>
अमचूर पाउडर - ½ छोटी चम्मच<br/>
अजवायन - ½ छोटी चम्मच<br/>
बेकिंग सोडा- ½ पिंच<br/>
नमक - 1 छोटी चम्मच या स्वादानुसार<br/>
तेल - तलने के लिए
<h3> विधि - How to make Rajasthani Mirchi Vada</h3>
बेसन को किसी बड़े प्याले में निकाल लीजिए, थोडा़ थोडा़ पानी डालते हुए पकोड़े के घोल जैसा गाढा़ घोल तैयार कर लीजिए. अब बेसन के घोल में आधा छोटी चम्मच नमक, अजवायन और चौथाई छोटी चम्मच लाल मिर्च पाउडर डालकर सभी चीजों को अच्छे से मिलने तक मिला लीजिए. घोल को 10-15 मिनिट के लिए ढककर रख दीजिए. <br/>
<br/>
उबले हुए आलू को छीलकर मैश कर लीजिए. <br/>
<br/>
कढ़ाई में 2 छोटे चम्मच तेल डालकर गरम कीजिए. तेल गरम होने पर जीरा डालकर भून लीजिए. जीरा भूनने पर हल्दी पाउडर, धनिया पाउडर, बारीक कटी हरी मिर्च, अदरक का पेस्ट डालकर मसालों को थोडा़ सा भून लीजिए. मैश किए हुए आलू, नमक, लाल मिर्च पाउडर, अमचूर पाउडर और गरम मसाला पाउडर डालकर सभी को अच्छे से मिलाते हुए आलू को भून लीजिए. <br/>
<br/>
आलू को 2 मिनिट भून लेने के बाद थोडा़ सा हरा धनिया डालकर मिला लीजिए. गैस बंद कर दीजिए.<br/>
<br/>
स्टफिंग बनकर तैयार है इसे प्लेट में निकाल लीजिए. <br/>
<br/>
मिर्चों को धो कर सुखा कर ले लीजिये. मिर्च को लम्बाई में एक साइड से इस तरह काट लीजिये, कि मिर्च दूसरी ओर जुड़ी रहे, सारी मिर्च काट कर तैयार कर लीजिये. कटी हुई मिर्चों में स्टफिंग भर लीजिये. एक मिर्च को हाथ में उठायें कटे हुये भाग से खोलिये और चम्मच से स्टफिंग भर कर दबाकर रख लीजिये, सारी मिर्च भरकर तैयार कर लीजिये. <br/>
<br/>
बेसन का घोल भी तैयार है, इसमें बेकिंग सोडा डाल कर मिला लीजिए. कढ़ाई में तेल डाल कर गरम कीजिये. <br/>
<br/>
मिर्च को बेसन के घोल में लपेटिये और गरम तेल में डालिये, एक बार में 2-3 मिर्च डाल कर पलट - पलट कर गोल्डन ब्राउन होने तक तल लीजिए. कढ़ाई से पकोड़ा निकाल कर प्लेट में रखिये. सारे मिर्च के पकोड़े इसी तरह बना कर तैयार कर लीजिये. <br/>
<br/>
स्वादिष्ट गरमा गरम मिर्च के वड़े बनकर तैयार हैं आप इन्हें टमैटो सॉस, चटनी या अपनी मनपसंद किसी भी सॉस के साथ परोसिये और खाइये.
<h3> सुझाव</h3>
बेसन का घोल न अधिक पतला हो न ही अधिक गाढा़ होना चाहिए.<br/>
<br/>
वडे तलने के लिए तेल अच्छा गरम होना चाहिए, गरम तेल में वड़े तलने के लिये डालिये, वड़े को आधा सिकने के बाद आग मीडियम या धींमी करके, ब्राउन और क्रिस्प होने तक तलें.<br/>
<br/>
3-4 सदस्यों के लिये<br/>
समय 35 मिनिट </font>
</body>
</html>
