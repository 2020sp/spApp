<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> मीठा चीला </h2>
चीला को आप उत्तर भारत का दोसा भी कह सकते है. यह नमकीन होता है और मीठा भी. कम तेल में बना चीला एक स्वादिष्ट नाश्ता तो है ही, आप इसे अपने बच्चे के टिफिन में भी रख सकते हैं. <br/>
<br/>
मीठे चीला गुड़ और चीनी दोंनो से बनाये जा सकते हैं, लेकिन आज हम ये मीठे चीला गुड़ डाल कर बना रहे हैं.
<h3> आवश्यक सामग्री </h3>
गेहूं का आटा - 350 ग्राम ( 3 कप)<br/>
गुड़ - 125 ग्राम (2/3 कप गुड़ के टुकड़े)<br/>
तेल या घी
<h3> विधि </h3>
मीठे चीले किसी भी तरह के तवे पर बनाये जा सकते हैं. यदि तवा नानस्टिक है तो आप इसमें मीठे चीले और भी अधिक आसानी से बना सकती हैं. <br/>
<br/>
आटे को छान कर किसी बड़े बर्तन में निकाल लीजिये. <br/>
<br/>
गुड़ को किसी बर्तन में डालिये, 3 कप पानी के साथ आग पर गरम होने के लिये रख दीजिये, गुड़ घुलने पर धीमी आग पर गुड़ को पकने दीजिये. आग बन्द कर दीजिये. <br/>
<br/>
गुड़ के पानी को ठंडा होने पर छलनी से छान लीजिये. छने आटे में गुड़ का पानी डालिये और आटे को हाथ से इस तरह घोलिये कि आटे में गुठलियां न पढ़े. आटे के घोल को पकोड़े के घोल से पतला रखना है, और पानी की आवश्यकता हो तो डाला जा सकता है. अब इस घोल में एक टेबल स्पून तेल डालकर, घोल को अच्छी तरह फैट लीजिये, तैयार घोल को ढककर, 15-20 मिनिट के लिये रख दीजिये. चीले बनाने के लिये घोल तैयार है. <br/>
<br/>
तवा आग पर गरम होने के लिये रखिये. तवे पर तेल की 2-3 बूंदे डालकर तवा को कपड़े से पोंछ लीजिये. <br/>
<br/>
एक बड़ा चमचा घोल भरकर तवे पर डालिये, उसी चमचे की सहायता से, जल्दी से घोल को पतला, 10-12 इंच के व्यास में तवे पर फैलाइये (चीला दोसे की तरह ही तवे पर फैलाया जाता है). चीला के चारों ओर थोड़ा सा तेल डालिये और थोड़ा सा तेल चीला के ऊपर भी डालिये. एक चीला के लिये 2 छोटी चम्मच तेल पर्याप्त है. <br/>
<br/>
मीडियम आग पर चीला को सिकने दीजिये. ऊपरी परत का कलर बदल कर गहरा हो जाय और निचली परत ब्राउन सिक जाय, तब चीला को कलछी से किनारे को उठाते हुये पलटिये और दूसरी ओर सिकने दीजिये. दूसरी ओर हल्की चित्ती आने पर चीला को उतार कर, किसी प्लेट में अल्यूमीनियम फाइल या किचन नैपकिन पेपर बिछा कर रखिये. इसी तरह सारे चीला बनाकर प्लेट में लगाकर रख लीजिये. <br/>
<br/>
ठंडे या गरम स्वादिष्ट मीठे चीला, चटनी, अचार, मटर आलू की गाड़ी सब्जी और दही के साथ परोसिये और खाइये. <br/>
<br/>
बच्चों के टिफन में ये नाश्ता आप तुरन्त बनाकर, फ्राई आलू मटर के साथ या जैम या मीठे अचार के साथ रख सकते हैं. <br/>
<br/>
4 सदस्यों के लिये<br/>
समय - 50 मिनिट </font>
</body>
</html>
