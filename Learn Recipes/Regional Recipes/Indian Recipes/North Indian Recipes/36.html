<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> फरा </h2>
फरा या पिठ्ठा नमकीन और मीठा दोनों प्रकार का बनाया जाता हैं. मीठा पिठ्ठा (Pitha) एक तरह की मिठाई है, इसे बनाने में चावल का आटा और दूध व मेवे प्रयोग में लाये जाते हैं. <br/>
<br/>
मीठा पिठ्ठा बंगाल में मकर संक्राति या काली पूजा के समय बनाकर खाया जाता है, वहां सर्दियों के दिनों में भी गरमा गरम मीठा पिठ्ठा बना कर खूब खाया जाता हैं. नमकीन पिठ्ठा को उत्तर प्रदेश में मैन फरा या फरा (Fara) भी कहा जाता है. नमकीन पिठ्ठा नाश्ते में आप कभी भी बनाकर खा सकते हैं. नमकीन पिठ्ठा खाने में बड़े ही स्वादिष्ट लगते है़. इसे गेहूं के आटे से, सूजी से, चावल के आटे से, गेहू का आटा या सूजी मिक्स करके या फिर तीनों चीजें मिक्स करके बना सकते हैं. नमकीन पिठ्ठा बनाने में तेल या घी बहुत ही कम लगता है. अन्दर भरने के लिये सब्जियां या दाल जो आपको पसन्द है वह ले लीजिये. नमकीन पिठ्ठा भाप में पका कर या पानी में उबाल कर दोनों तरह से बनाया जा सकता है. नमकीन पिठ्ठा भैया दूज के दिन स्पेशल बहिनें अपने भाइयों के खाने के लिये बनाया करती हैं. तो आइये आज हम नमकीन पिठ्ठा बनायें.
<h3> आवश्यक सामग्री </h3>
गेहूं का आटा - एक कप<br/>
सूजी - आधा कप<br/>
चावल का आटा - आधा कप<br/>
तेल - 1 टेबल स्पून<br/>
चने की दाल - एक कप<br/>
हरी मिर्च - 2<br/>
अदरक - 1 इंच लम्बा टुकड़ा<br/>
नमक - स्वादानुसार<br/>
हल्दी पाउडर - 1/2 छोटी चम्मच<br/>
धनियां पाउडर - 1 छोटी चम्मच<br/>
अमचूर - 1/2 छोटी चम्मच<br/>
गरम मसाला - 1/4 छोटी चम्मच (यदि आप चाहें)
<h3> विधि </h3>
चने की दाल को चार घंटे या रात भर के लिये पानी में भिगो दीजिये, भीगी दाल को धोइये, मिक्सर में डालिये, 2 हरी मिर्च धोइये, डंठल तोड़िये और अदरक को छीलकर, धोकर, टुकड़े करके दाल के साथ डाल कर बिना पानी मिलाये थोड़ी मोटी दाल पीस लीजिये. <br/>
<br/>
पिसी दाल में नमक, हल्दी पाउडर, धनियां पाउडर, अमचूर पाउडर और गरम मसाला डालकर अच्छी तरह मिला दीजिये, भरने के लिये पिठ्ठी तैयार है. <br/>
<br/>
गेहूं का आटा, सूजी, चावल का आटा तीनो को एक बर्तन में छान कर निकालिये. आटे के बीच में जगह बनाइये, तेल और नमक डाल कर अच्छी तरह मिलाइये. <br/>
<br/>
गुनगुने पानी की सहयता से नरम आटा गूथिये(आटे की मात्रा का लगभग आधा पानी आटा गूथने के लिये पर्याप्त होता है). गुथे हुये आटे को 20 मिनिट के लिये ढककर रख दीजिये. पिठ्ठा गुझिया के आकार या गोल बाटी के आकार में जैसा आप चाहें बना सकते हैं. <br/>
<br/>
गुथे हुये आटे से लोइया तोड़िये (लोई एक छोटी पूरी के बराबर की बना लीजिये), लोइयों को गोल करके पेड़े जैसा तैयार कर लीजिये. एक लोई लेकर 2 1/2 या 3 इंच के व्यास में बेलिये. एक चम्मच दाल उठाइये, बेली हुई पूरी के ऊपर रखिये, पूरी को एक ओर से उठाकर अर्ध चन्द्राकार आकार (गुझिया आकार) में मोड़ कर किनारों को दबा दीजिये, उठाइये और थाली में रख लीजिये. सारी लोइयों को इसी तरह बेल कर, भर कर, गुझियों की आकार की बना कर थाली में रख लीजिये. <br/>
<br/>
गोल बाटी के जैसा पिठ्ठा बनाने के लिये, लोई को थोड़ा सा 2 इंच में बेलकर या हाथ से दबाकर बड़ा कर लीजिये, एक छोटी चम्मच दाल की पिठ्ठी उसके ऊपर रखिये और पूरी को चारों ओर से उठाकर कचौड़ी की तरह बन्द कर दीजिये, हल्के हाथ से दबाब देते हुये गोल आकार में कचौरी के जैसा बड़ा लीजिये. <br/>
<br/>
किसी बर्तन में इतना पानी भर कर गरम करने रखिये कि उसमें बने हुये ये पिठ्ठा आसानी से डुब सके.<br/>
<br/>
इस आटे में लगभग 30 - 32 पिठ्ठा बन कर तैयार हो जायेंगे, इन्हैं उबालने के लिये लगभग 2 लीटर पानी चाहिये. <br/>
<br/>
पानी में उबाल आने के बाद बने हुये पिठ्ठा पानी में डालिये, फिर से उबाल आने के बाद 15 मिनिट तक पिठ्ठा उबलने दीजिये, बीच बीच में पलटे पिठ्ठा को चला कर ऊपर नीचे कर दीजिये. आग बन्द कर दीजिये. पिठ्ठा को चलनी में छान कर सारा पानी निकाल दीजिये. <br/>
<br/>
नमकीन पिठ्ठा खाने के लिये बन कर तैयार है, आप ये पिठ्ठा चटनी के साथ खा सकते हैं. इसको और अधिक स्वादिष्ट बनाने के लिये आप इसको फ्राई भी कर सकते है.
<h3>पिठ्ठा को फ्राई करने के लिये </h3>
तेल - 2 टेबल स्पून<br/>
जीरा - आधा छोटा चम्मच<br/>
करी पत्ता - 6-7 पत्ते<br/>
अदरक - एक इंच लम्बा टुकड़ा ( बारीक काट लीजिये)<br/>
हरी मिर्च - 1-2 (यदि आप तीखा पसन्द करते हैं) बारीक काट लीजिये<br/>
नमक - एक चौथाई छोटी चम्मच<br/>
नीबू - 1 छोटा आकार का (रस निचोड़ लीजिये)<br/>
हरा धनियां - एक टेबल स्पून (बारीक कतरा हुआ) <br/>
<br/>
पिठ्ठा को 2 टुकड़ों में चाकू से काट लीजिये. कढ़ाई में तेल डालकर गरम कीजिये, गरम तेल में जीरा डाल कर तड़्काइये, करी पत्ता को तोड़कर डालिये, अदरक और हरी मिर्च भी डाल दीजिये, उबला हुआ पिठ्ठा डालिये, नमक और नीबू का रस भी छिड़क दीजिये और पलटे से पलट पलट कर पिठ्ठा को 2-3 मिनिट तक सेकिये. लाजबाव नमकीन पिठ्ठा तैयार है. <br/>
<br/>
नमकीन पिठ्ठा बन चुका है, गरमा गरम नमकीन पिठ्ठा हरी चटनी और मीठी चटनी के साथ परोसिये और खाइये. फ्राइड नमकीन पिठ्ठा तो इतना स्वादिष्ट है कि ये तो आप बिना चटनी के भी खा सकते हैं. <br/>
<br/>
सब्जी भरकर नमकीन पिठ्ठा बनाने के लिये <br/>
<br/>
गाजर, गोभी, मटर, बीन्स, पत्ता गोभी, उबले आलू इनमें से जो सब्जियां आप पसन्द करते हैं वे लीजिये कद्दूकस या बारीक कतर लीजिये, मसाला डालकर 2-3 मिनिट तक फ्राई कीजिये और बिलकुल दाल की तरह से ही भरकर अपना मन पसन्द आकार का नमकीन पिठ्ठा बनाइये. </font>
</body>
</html>
