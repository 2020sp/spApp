<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> थोपा </h2>
थोपा बहुत ही कम तेल से बनने वाला परम्परागत नाश्ता है जो पश्चिमी उत्तर प्रदेश एवं इसके आसपास के राजस्थान के ग्रामीण अंचलों में खाया और पसंद किया जाता है.
<h3> आवश्यक सामग्री </h3>
बेसन - 100 ग्राम (1 कप)<br/>
नमक - 1 छोटी चम्मच से कम (स्वादानुसार)<br/>
तेल - 2 टेबल स्पून<br/>
हींग 1-2 पिंच<br/>
जीरा - एक छोटी चम्मच<br/>
हरी मिर्च - 1-2<br/>
अदरक - 1 इंच लम्बा टुकड़ा<br/>
हरा धनियां - कतरा हुआ एक टेबल स्पून
<h3> विधि </h3>
बेसन को छान कर किसी बर्तन में निकाल लीजिये. हरी मिर्च धोकर, बीज हटाकर, बारीक काट लीजिये. अदरक छीलकर, धोकर, बारीक काट लीजिये. एक थाली में घी लगाकर चिकना करके रख लीजिये. <br/>
<br/>
कढ़ाई में एक टेबल स्पून तेल डाल कर हल्का गरम कीजिये, तेल में बेसन डालिये और लगातार चलाते हुये, बेसन को हल्का ब्राउन होने तक भून लीजिये. आग बन्द कर दीजिये. <br/>
<br/>
भुने हुये बेसन को तीन गुने पानी (600 ग्राम) में घोलिये, बेसन में पानी थोड़ा थोड़ा डालिये और चमचे से चला चला कर बेसन को घोलिये, बेसन में गुठली बिलकुल न रहें, घोल में नमक मिला दीजिये. <br/>
<br/>
थोपा बनाने के लिये कोई भी कढ़ाई या भगोना धीमी आग पर गरम कीजिये, कढ़ाई में बचा हुआ तेल डालिये, हींग और जीरा डालिये, जीरा भुनने के बाद हरी मिर्च और अदरक डालकर बिलकुल हल्का सा भूनिये. भुने मसाले में बेसन का घुला हुआ घोल डालिये, तेज और मीडियम आग पर चमचे से लगातार चलाते हुय मिश्रण गाड़ा होने तक पकाइये. लगभग 10 -12 मिनिट में मिश्रण गाड़ा हो जाता है. आग बन्द कर दीजिये. <br/>
<br/>
गरम मिश्रण को चिकनी थाली में डालिये और एक जैसा इस तरह फैलाइये कि मिश्रण सारी जगह से आधा सेमी. Šৠंचाई में हो. थाली को हवा में रख दीजिये, आधा घंटे में मिश्रण जम कर तैयार हो जाता है. <br/>
<br/>
जमे हुये मिश्रण से बराबर की चकोर कतलिया काट लीजिये. थोपा तैयार है थोपा के Šৠपर से हरा धनियां डालकर सजाइये, स्वादिष्ट थोपा हरे धनिये की चटनी और दही के साथ परोसिये और खाइये. <br/>
<br/>
चार सदस्यों के लिये<br/>
समय - 50 मिनिट </font>
</body>
</html>
