<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मटर पनीर ढाबा स्टायल </h2>
टमाटर की ग्रेवी में मुलायम मटर और पनीर मिलाकर बनी मटर पनीर किसे पसन्द नहीं आती ! इसे क्रीम मिलाकर रिच ग्रेवी में भी बना सकते हैं और सिर्फ टमाटर की ग्रेवी में भी. प्रस्तुत है ढाबा स्टायल मटर पनीर
<h3>आवश्यक सामग्री - Ingredients for Matar Paneer Recipe</h3>
मटर - 1 कप<br/>
पनीर - 250 ग्राम<br/>
टमाटर - 250 ग्राम<br/>
हरी मिर्च - 2<br/>
तेल - 3-4 टेबल स्पून<br/>
क्रीम - 1/2 कप ( 100 मिली)<br/>
हरा धनिया - 3-4 टेबल स्पून (बारीक कटा हुआ)<br/>
अदरक पेस्ट - 1 छोटी चम्मच<br/>
जीरा - 1/2 छोटी चम्मच<br/>
हींग - 1 पिंच<br/>
हल्दी पाउडर - 1/2 छोटी चम्मच<br/>
धनिया पाउडर - 1 छोटी चम्मच<br/>
लाल मिर्च पाउडर - 1/4 छोटी चम्मच<br/>
गरम मसाला - 1/4 छोटी चम्मच <br/>
नमक - 1 छोटी चम्मच
<h3> विधि - How to make Restaurant Style Matar Paneer</h3>
पनीर को 1 -1 इंच के टुकड़ों में काट कर तैयार कर लीजिए. पैन में 2 छोटी चम्मच तेल डालकर गरम कीजिए. तेल के गरम होने पर पनीर के टुकड़े डाल कर सेक लीजिए. पनीर के टुकड़ों को पलट कर 2 ओर से गोल्डन ब्राउन होने तक सेके और प्लेट में निकाल लीजिये. <br/>
<br/>
अब पैन में मटर के दानों को डालकर 2 मिनिट के लिए ढक कर के धीमी आंच पर पका लीजिए. 2 मिनिट बाद इन्हें चैक कीजिए, मटर के दाने हल्के नरम हो गये हैं, इन्हैं प्याले में निकाल लीजिए. <br/>
<br/>
टमाटर, हरी मिर्च को मिक्सी से बारीक पीस लीजिये. <br/>
<br/>
ग्रेवी बनाने के लिए पैन में 2 टेबल स्पून तेल डालकर गरम कीजिए. गरम तेल में जीरा, हींग, हल्दी पाउडर, धनिया पाउडर और अदरक का पेस्ट डाल कर हल्का सा भूनिये, और अब टमाटर, हरी मिर्च का पेस्ट और लाल मिर्च पाउडर डाल कर मसाले को तब तक भुनिये जब तक मसाले के ऊपर तेल तैरता दिखने लगे. <br/>
<br/>
मसाला भुन जाने पर इसमें क्रीम डाल दीजिए और मसाले को लगातार चलाते हुए तब तक भूने जब तक की इसमें उबाल न आ जाए. मसाले में उबाल आने पर इसमें 1 कप पानी डालकर मिक्स कीजिए और ग्रेवी को फिर से लगातार चलाते हुए उबाल आने तक पकाएं. <br/>
<br/>
ग्रेवी में उबाल आने पर इसमें नमक, गरम मसाला और बारीक कटा हुआ हरा धनिया डाल कर मिला दीजिए. अब ग्रेवी में भूना हुआ पनीर और मटर के दाने डाल दीजिए, सभी चीजों को अच्छे से मिला दीजिए.
सब्जी को ढककर के 4-5 मिनिट धीमी आंच पर पकने दीजिए. <br/>
<br/>
सब्जी को चैक कीजिए, सब्जी बनकर तैयार है. इसे प्याले में निकाल लीजिए और हरे धनिये को ऊपर से डाल कर सजाइये. गरमा गरम मटर पनीर की सब्जी, परांठे, नॉन या चपाती किसी के भी साथ परोसिये और खाइये.
<h3> सुझाव</h3>
मसाले में क्रीम डालने के बाद इसे लगातार चलाते हुए पकाएं अगर ऎसा नहीं करेंगे तो ग्रेवी में डाली गई क्रीम फट सकती है.<br/>
<br/>
ग्रेवी को अपनी पसन्द के अनुसार, ड्राई फ्रूट या मावा या हल्की ग्रेवी सिर्फ टमाटर से, थोड़ा सा बेसन डालकर या टमाटर और प्याज से भी बना सकते हैं, बहुत अच्छी सब्जी बनती है.<br/>
<br/>
4 सदस्यों के लिये<br/>
समय - 30 मिनिट </font>
</body>
</html>
