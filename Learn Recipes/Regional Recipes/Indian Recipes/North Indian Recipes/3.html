<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">अलसी का मीठा परांठा </h2>
पोषक तत्वों से भरपूर अलसी के बीजों से चटनी, पिन्नी, रोटी, चीला तो बनाये ही जाते हैं, अलसी का मीठा परांठा भी बहुत स्वादिष्ट होता है. हम इसे टिफिन में भी रख सकते हैं.
<h3> आवश्यक सामग्री - Ingredients for Flax-seed Sweet Paratha</h3>
गेहूं का आटा - 1 कप (150 ग्राम)<br/>
नमक - 1/4 छोटी चम्मच या स्वादानुसार<br/>
घी - 1 छोटी चम्मच<br/>
स्टफिंग के लिए<br/>
अलसी पाउडर - 1/4 कप (30 ग्राम)<br/>
चीनी - 1/4 कप (50 ग्राम)<br/>
घी - 2 छोटी चम्मच
<h3> विधि - How to make Alsi ka Meetha Paratha</h3>
एक बड़े प्याले में आटा निकाल लीजिये, इसमें 1/4 छोटी चम्मच नमक और 1 छोटी चम्मच घी डालकर मिला लीजिये. थोडा़-थोडा़ पानी डालते हुए नरम आटा गूंथ कर तैयार कर लीजिये. आटे को 20 मिनिट के लिये ढककर रख दीजिये, आटा सैट होकर तैयार हो जायेगा. <br/>
<br/>
स्टफिंग बनाएं<br/>
<br/>
अलसी का पाउडर लीजिए, चीनी डालकर मिला लीजिए. इसमें दो छोटी चम्मच घी डालकर मिला लीजिए, स्टफिंग तैयार है. <br/>
<br/>
तवा गरम होने के लिए रख दीजिए. हाथ पर थोड़ा सा तेल लगाकर आटे को मसल कर चिकना कर लीजिये. आटे से थोड़ा सा आटा तोड़िये और गोल लोई बनाकर तैयार कर लीजिये, लोई को सूखे आटे में लपेट कर चकले पर रखिये और लगभग 3-4 इंच के व्यास में बेलिये, बेले गये परांठे पर 2 छोटे चम्मच स्टफिंग रखिये.<br/>
<br/>
परांठे को चारों ओर से उठा कर स्टफिंग को बन्द कर दीजिये, दोनों हाथ के बीच रखकर हथेलियों से दबा कर या चकले पर उंगलियों से दबाकर थोड़ा सा बड़ा कर लीजिये, सूखे आटे, में लपेटिये और 5-6 इंच के व्यास में थोडा़ सा मोटा परांठा बेलकर तैयार कर लीजिए. गरम तवे पर थोड़ा घी डालकर चारों ओर फैला दीजिये, परांठे को सिकने के लिये तवे पर डालिये. <br/>
<br/>
जब परांठे का कलर ऊपर से थोड़ा सा डार्क हो जाए तो परांठे को पलट दीजिये, दूसरी ओर से भी हल्की ब्राउन चित्ती आने तक इसे सेकें. ऊपर की ओर 1 छोटी चम्मच घी डालकर चारों ओर फैलाइये. परांठे को पलटिये और इस ओर भी थोड़ा सा घी डालकर फैलाइये. मीडियम आग पर परांठे को पलट-पलट कर कलछी से दबाकर, दोंनो ओर हल्की ब्राउन चित्ती आने तक सेक लीजिये. सिके हुये परांठे को किसी प्लेट पर रखी प्याली पर रख लीजिये. <br/>
<br/>
इसी तरह से सारे परांठे बनाकर तैयार कर लीजिए. इतने आटे में 5-6 परांठे बनकर तैयार हो जाते हैं. परांठे बनकर तैयार हैं, अलसी के मीठे परांठे, साथ में खट्टा मीठा अचार, या जैम रख कर बच्चों के टिफिन में रखें, उन्हें ये स्वादिष्ट और पोषक परांठे बहुत पसन्द आयेंगे. <br/>
<br/>
2 सदस्यों के लिये<br/>
समय - 25 मिनिट </font>
</body>
</html>
