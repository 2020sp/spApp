<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> बेड़मी पूरी </h2>
बेडमी पूरी (Bedmi Poori) केवल दिल्ली आगरा ही नहीं समूचे ब्रज अंचल का सुबह सुबह खाया जाने वाला मनपसंद नाश्ता है. ये बेड़मी पूरी कहीं मूंग की दाल और कहीं उरद की दाल डाल कर बनाई जाती है़.
<h3> आवश्यक सामग्री </h3>
- गेहूं का आटा - 400 ग्राम( 2 कप)<br/>
सूजी - 100 ग्राम ( 3/4 कप)<br/>
तेल - 2 टेबल स्पून<br/>
मूंग की दाल - 200 ग्राम (1 कप)<br/>
नमक - स्वादानुसार (एक छोटी चम्मच)<br/>
धनियां पाउडर - 1 1/2 छोटी चम्मच<br/>
लाल मिर्च - एक चौथाई छोटी चम्मच से कम<br/>
गरम मसाला - एक चौथाई छोटी चम्मच से कम<br/>
हरी मिर्च - 2<br/>
अदरक - 1 इंच लम्बा टुकड़ा<br/>
तेल - बेड़मी पूरी तलने के लिए
<h3> विधि </h3>
मूंगदाल दाल को 2 घंटे के लिये पानी में भिगो दीजिये. दाल से पानी हटा कर मिक्सर में डाल दीजिये और साथ में अदरक और हरी मिर्च भी दाल के साथ डाल कर पीस लीजिये, दाल बारीक मत करिये, हल्की दुरदुरी दाल ही पीसिये. इस पेस्ट में नमक, धनियां पाउडर, लाल मिर्च और गरम मसाला मिला दीजिये. आटा और सूजी को छान कर एक बर्तन में निकाल लीजिये, तेल और दाल मसाले का पेस्ट डाल कर अच्छी तरह मिला लीजिये. गुनगुने पानी की सहायता से आटे को पूरी के आटे के जैसा सख्त गूथ लीजिये. गुथे हुये आटे को लगभग आधा घंटे के लिये ढककर रख दीजिये. आधा घंटे के बाद तेल लगे हाथ से आटे को मल मल कर सही कीजिये. <br/>
<br/>
कढाई में तेल डाल कर गरम कीजिये. गुथे हुये आटे को तोड़कर छोटी छोटी लोइयां एक छोटे नीबू के बराबर की लोइयां बना कर तैयार लीजिये. एक लोई को उठाकर चकले पर रखिये और 3-4 इंच के व्यास में बेलिये. बेली हुई बेड़मी पूरी को गरम तेल में डालिये और पलट पलट कर ब्राउन होने तक तलिये. <br/>
<br/>
तली हुई बेड़मी पूरी को कढ़ाई से निकाल कर प्लेट या डलिया में नेपकिन पेपर बिछा कर रखिये. दूसरी बेड़मी पूरी इसी तरह बेल कर तेल में डालिये और तलिये. सारी बेड़मी पूरी ( Bedmi Poori) इसी तरह से बना कर तैयार कर लीजिये. आपकी बेड़मी पूरी (Bedmi Puri) तैयार हो गई है. गरमा गरम बेड़मी पूरी आलू मसाला की सब्जी के साथ परोसिये और खाइये़. </font>
</body>
</html>
