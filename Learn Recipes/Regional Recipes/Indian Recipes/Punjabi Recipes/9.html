<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">अंजीर कोफ्ता करी </h2>
अंजीर कोफ्ता करी खास अवसर पर बनाई जाने वाली पारंपरिक पंजाबी करी है. अंजीर से स्टफ किये हुये पनीर - आलू के मुलायम कोफ्ते आप सभी को बेहद पसंद आयेंगे.
<h3>आवश्यक सामग्री - Ingredients for Anjeer Kofta Curry Recipe</h3>
उबले आलू - 2<br/>
पनीर - 100 ग्राम<br/>
अंजीर - 4 (पानी में भीगे हुए)<br/>
कॉर्न फ्लोर - 2 टेबल स्पून<br/>
नमक - ½ छोटी चम्मच<br/>
काली मिर्च पाउडर - ¼ छोटी चम्मच<br/>
तेल - तलने के लिए और ग्रेवी बनाने के लिए
<h4> ग्रेवी बनाने के लिए सामग्री -</h4>
टमाटर - 150 ग्राम टमाटर<br/>
हरी मिर्च - 2<br/>
काजू - 20-25<br/>
हरा धनियां - 2 टेबल स्पून (बारीक कटा हुआ)<br/>
अदरक पेस्ट - 1 छोटी चम्मच<br/>
जीरा -1 छोटी चम्मच<br/>
हल्दी पाउडर - 1/4 छोटी चम्मच<br/>
लाल मिर्च पाउडर - 1/4 छोटी चम्मच<br/>
गरम मसाला - 1/4 छोटी चम्मच<br/>
धनियां पाउडर - 1 छोटी चम्मच<br/>
नमक - स्वादानुसार (1 छोटी चम्मच)
<h3> विधि - How to make Anjeer Kofta Curry Recipe</h3>
उबले आलूओं को छील लीजिए. एक प्याले में आलू और पनीर को कद्दूकस कर लीजिए. इसमें नमक, काली मिर्च और थोड़ा सा हरा धनियां और कॉर्न फ्लोर डालकर सारी चीजें अच्छी तरह मिक्स कर लीजिये और इसे आटे की तरह गूंथ कर अच्छी तरह मसल-मसल कर चिकना करते हुए तैयार कर लीजिए. अंजीर को छोटे-छोटे टुकडों में काट लीजिए. <br/>
<br/>
एक गोले को उठाइये और हाथ पर रख कर उंगली और अंगूठे की सहायता से बड़ा कर लीजिये, अंजीर के 3-4 टुकडे़ गोले के ऊपर रखिये और चारों ओर से स्टफिंग को बंद कर दीजिए. गोले को हाथों से अच्छी तरह गोल करके प्लेट में रख दीजिए. इसी तरह सारे कोफ्ते भर कर तैयार कर लीजिये. <br/>
<br/>
कढ़ाई में तेल डाल कर गरम कीजिये. तेल पर्याप्त गरम होने पर 4-5 कोफ्ते गरम तेल में डालिये और गोल्डन ब्राउन होने तक तल कर, निकाल कर प्लेट में रखिये, सारे कोफ्ता इसी तरह तल कर निकाल लीजिये. <br/>
<br/>
कोफ्ते के लिये ग्रेवी<br/>
<br/>
टमाटर, हरी मिर्च और काजू को मिक्सी से बारीक पीस लीजिये. कढाई में बचा तेल निकाल कर केवल 2 टेबल स्पून तेल रहने दीजिए. गरम तेल में जीरा डाल दीजिये. जीरा भूनने पर, हल्दी पाउडर, धनियां पाउडर डाल कर मसाले को थोडा़ सा भून लीजिए. <br/>
<br/>
अब इसमें अदरक का पेस्ट और टमाटर, काजू, हरी मिर्च का पेस्ट मसाले में डाल कर तब तक भूनिये जब तक, मसाला तेल न छोड़ने लगे, मसाले में लाल मिर्च पाउडर डाल दीजिए और बीच-बीच में चलाते हुए भूनें. <br/>
<br/>
मसाले से तेल अलग होने पर मसाला भून कर तैयार है इसमें 1 कप पानी डाल दीजिए, नमक, गरम मसाला और कटा हरा धनिया डाल कर मिक्स करते हुए एक उबाल आने तक पकाएं. ग्रेवी में उबाल आने के बाद गैस की आंच को धीमा कर दीजिए और ढककर के 3-4 मिनिट पकने दीजिए. <br/>
<br/>
ग्रेवी बनकर तैयार है, गैस बंद कर दीजिए और ग्रेवी को प्याले में निकल लीजिए व कोफ्ते डाल दीजिए, उपर से हरा धनियां डाल कर सजाइये. अंजीर कोफ्ता करी बनकर के तैयार है इसे आप चपाती, परांठे, नान, पूरी किसी के भी साथ परोसिये और खाइये.
<h3> सुझाव:</h3>
ग्रेवी के लिए आप अपनी पसंद के अनुसार खरबूजे के बीच, खसखस, क्रीम, मावा या जो आपको पसंद हो उसकी ग्रेवी आप बना सकते हैं. </font>
</body>
</html>
