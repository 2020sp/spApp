<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> आलू भटूरे </h2>
जब भी आपको तुरत फुरत भटूरे बनाने हों और बेकिंग सोडा या यीस्ट डालकर आटा फुलाने का समय न हो तो फिर एसे में आलू को मैदा में मिलाकर आलू भटूरे (Aloo Bhatura) बनाईये, आपके और आपके परिवार को बेहद पसंद आयेंगे.
<h3> आवश्यक सामग्री </h3>
मैदा - 2 कप<br/>
नमक - 1/2 छोटी चम्मच या स्वादानुसार<br/>
आलू - 2-3 उबले हुये<br/>
दही - 1/3 कप<br/>
तेल - 1 टेबल स्पून मैदा में डालने के लिये<br/>
तेल - भटूरे तलने के लिये
<h3> विधि </h3>
आलू को छीलकर, कद्दूकस करके, एकदम बारीक कर लीजिये.<br/>
<br/>
मैदा को किसी बर्तन में निकालिये, मैस्ड आलू, नमक, तेल और दही आटे में डालकर मिक्स कीजिये, और अब थोड़ा थोड़ा पानी डालकर नरम आटा गूंथ कर तैयार कीजिये, आटा चपाती के आटे से थोड़ा सा सख्त और पूरी के आटे से थोड़ा सा नरम होना चाहिये. आटे को ढककर 15-20 मिनिट के लिये रख दीजिये ताकि आटा फूल कर सैट हो जाय. भटुरे के लिये आटा तैयार है. <br/>
<br/>
कढ़ाई में तेल डालकर गरम करने रखिये. हाथ में सूखा आटा लगाकर, आटे से एक बड़े नीबू के बराबर की लोइयां तोड़ लीजिये, लोइयों को गोल करके रख लीजिये. एक लोई उठाइये और सूखे मैदा में लपेटिये, लोई को चकले पर रखकर ओवल या गोल आकार में परांठे के जैसा मोटा भटूरा बेल कर तैयार कर लीजिये. <br/>
<br/>
कढ़ाई में तेल अच्छी तरह गरम होने पर बेला हुआ भटूरा कढ़ाई में डालिये और भटूरे के तैर कर आने पर, भटूरे को कलछी से दबाकर फुलाइये. भटूरे को नीचे की ओर से हल्का ब्राउन होने पर पलट दीजिये, भटूरे को दूसरी ओर भी हल्का ब्राउन होने तक तलिये. तले हुये भटूरे को नैपकिन पेपर बिछी हुई प्लेट में निकालिये. सारे भटूरे इसी तरह तल कर तैयार कर लीजिये. <br/>
<br/>
गरमा गरम आलू भटूरे (Aloo Bhatura) को छोले मसाला या पिन्डी चना या मटर के छोले, चटनी या अचार के साथ परोसिये और खाइये. आलू भटूरे की खास बात यह भी है कि यह ठंडे होने के बाद एकदम मुलायम बने रहते हैं. </font>
</body>
</html>
