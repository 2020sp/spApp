<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">दाल भरा लच्छा परांठा </h2>
लच्छा परांठा, और उसके अन्दर चने की दाल, दाल भरा हुआ लच्छा परांठा एकदम कुरकुरे लच्छा परांठा चाहे आप गर्मा गर्म परोसिये या टिफिन में रखिये.
<h3>आवश्यक सामग्री - Ingredients for Dal stuffed layered paratha</h3>
<h4>आटा लगाने के लिए </h4>
गेहूं का आटा - 2 कप<br/>
नमक - ½ छोटी चम्मच<br/>
तेल - 1 छोटी चम्मच
<h4> स्टफिंग के लिए </h4>
चना दाल - 1/4 कप (उबली हुई)<br/>
नमक - ½ छोटी चम्मच या स्वादानुसार<br/>
हल्दी - 2 पिंच<br/>
धनिया पाउडर - 1 छोटी चम्मच<br/>
लाल मिर्च पाउडर - ¼ छोटी चम्मच<br/>
अमचूर पाउडर - ¼ छोटी चम्मच<br/>
तेल - 3-4 टेबल स्पून
<h3> विधि - How to make dal stuffed Chur Chur paratha</h3>
आटा को प्याले में निकाल लीजिए, नमक, तेल डालकर मिक्स कर लीजिए. पानी की सहायता से नरम आटा गूंथ कर तैयार कर लीजिए. आटे को ढककर 20 -25 मिनिट के लिये रख दीजिये. आटा सैट होकर तैयार हो जाएगा. <br/>
<br/>
दाल को मिक्सर जार में डालकर, बिना पानी डाले, हल्का दरदरा पिस कर प्लेट में निकाल लीजिए. अब इस दाल में नमक, हल्दी पाउडर, धनिया पाउडर, लाल मिर्च पाउडर और अमचूर डालकर सभी चिजों को अच्छी तरह मिला लीजिए.<br/>
<br/>
हाथ पर तेल लगाकर आटे को मसल कर चिकना कर लीजिये. परांठे बनाने के लिये दाल का मसाला और आटा तैयार है. <br/>
<br/>
तवा गैस पर रख कर गरम कीजिये. गुंथे हुये आटे से थोड़ा सा आटा निकालिये और गोल लोई बना लीजिये. लोई को सूखे आटे (परोथन ) में लपेट कर लम्बाई में पतला परांठा बेल कर तैयार कीजिए. इस पर थोडा़ सा तेल डालकर फैला दीजिए. अब इस पर 2-3 टेबल स्पून दाल डालकर फैला दीजिए और बेलन की मदद से दाल के ऊपर से थोडा़ सा बेल लीजिए ऎसा करने से दाल परांठे पर अच्छे से चिपक जाएगी.<br/>
<br/>
बेले हुये परांठे को लच्छा परांठे की तरह रोल करके लम्बाई में तैयार करें, अब इस लम्बे रोल परांठे को मोड़ते हुये गोलाई में रोल करें, हाथ से दबाकर लोई की तरह तैयार कर लीजिए. लोई को परोथन में लपेट कर, चकले पर रखिये और गोल थोड़ा सा मोटा परांठा बेलिये. तवे पर थोडा सा तेल डालकर फैला दीजिए और इस बेले हुये परांठे को तवे पर डालकर दोनों ओर तेल लगाकर, पलट पलट कर, मीडियम आग पर, ब्राउन होने और खस्ता होने तक सेक लीजिए. इसी तरह सारे परांठे तैयार कर लीजिए. <br/>
<br/>
चने की दाल के लच्छा परांठे को चटनी, अचार दही या अपनी मनपसंद सब्जी के साथ परेसिये और खाइये
<h3> सुझाव:</h3>
चने की दाल को 3-4 घंटे पहले पानी में भिगोये और उबाले , और हल्का दरदरा बिना पानी डाले पीद लीजिये, परांठे को थोड़ा मोटा बेले और मीडियम आग पर खस्ता होने तक सेंके.<br/>
<br/>
4-5 परांठे के लिये<br/>
<br/>
समय 40 मिनट </font>
</body>
</html>
