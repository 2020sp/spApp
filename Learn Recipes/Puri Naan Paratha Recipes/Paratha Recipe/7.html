<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">सिन्धी कोकी </h2>
गेहूं के आटे में मसालों को मिलाकर कच्ची सिकी रोटी से दुबारा बनाई हुई सिन्धी कोकी आम तौर पर तो नाश्ते में परोसी जाती है लेकिन हम इसे स्कूल टिफिन या बाहर पिकनिक पर भी बना कर ले जा सकते हैं.
<h3> आवश्यक सामग्री- Ingredients for Sindhi Koki</h3>
गेहूं का आटा - 1 कप ( 150 ग्राम)<br/>
घी - 3-4 टेबल स्पून<br/>
हरा धनियां - 2-3 टेबल स्पून (बारीक कटा हुआ)<br/>
पुदीना के पत्ते - 2 टेबल स्पून<br/>
अदरक - 1 छोटी चम्मच (कद्दूकस किया हुआ)<br/>
हरी मिर्च - 1 बारीक कटी हुई<br/>
हल्दी पाउडर - 1 पिंच<br/>
हींग - 1 पिंच<br/>
जीरा - ¼ छोटी चम्मच<br/>
अनारदाना - ¼ छोटी चम्मच<br/>
अजवायन - ¼ छोटी चम्मच से कम<br/>
काली मिर्च - ¼ छोटी चम्मच से कम (कुटी हुई)<br/>
नमक - ¼ छोटी चम्मच से थोड़ा सा ज्यादा या स्वादानुसार
<h3> विधि - How to make Sindhi Koki</h3>
एक बड़े बर्तन में आटा ले लीजिए इसमें हल्दी पाउडर, अजवायन, जीरा, हरी मिर्च, अदरक, काली मिर्च, नमक, अनार दाना, हींग, हरा धनिया, पुदीना और 1 टेबल स्पून घी डालकर इन सभी चीज़ों को अच्छी तरह से मिलाते हुए पानी की मदद से परांठे के लिये जिस तरह का नरम आटा गूंथा जाता है, उसी तरह का आटा गूंथकर तैयार कर लीजिए. गूंथे आटे को 10- 15 मिनिट तक के लिए ढककर के रख दीजिये ताकि आटा फूल कर सैट हो जाय. <br/>
<br/>
आटे को मसल-मसल कर चिकना कर लीजिये. तवे को गरम होने के लिए गैस पर रख दीजिए. गुंथे हुये आटे से थोड़ा सा आटा निकालिये और गोल लोई बना लीजिये. लोई को सूखे आटे में लपेट कर 3- 4 इंच के व्यास में गोल बेल लीजिये, अब इस बेली हुई चपाती को गर्म तवे पर डाल दीजिए.<br/>
<br/>
चपाती को दोनों ओर से हल्का सा, 30-40 सेकेंड सेक लीजिए और तवे से नीचे उतार कर चकले पर रख कर हाथों से मैश करते हुए गोल लोई बना लीजिए और फिर से 3-4 इंच के व्यास में बेल लीजिए. <br/>
<br/>
अब गर्म तवे पर थोडा़ सा घी लगाकर फैला दीजिए और कोकी को इसके ऊपर डाल दीजिए. कोकी के ऊपर की सतह का कलर डार्क होने पर कोकी को पलट दीजिये और नीचली सतह सिकने पर, कोकी की ऊपर की सतह पर घी डालकर के फैलाइये. कोकी को पलटिये दूसरी सतह पर भी घी डालकर फैलाइये, और मिडियम आंच पर दोनों ओर से ब्राउन चित्ती आने तक सेक लीजिए. कोकी को तवे से उतार कर प्लेट पर रख लीजिए. सारी कोकी इसी तरह बना कर तैयार कर लीजिए. <br/>
<br/>
गरमा गरम स्वादिष्ट कोकी बनकर के तैयार है. कोकी को आप दही, चटनी, अचार या किसी के भी साथ परोस सकते हैं.
<h3> सुझाव:</h3>
अगर आप प्याज पसन्द करते हैं तब 1 छोटी प्याज को बारीक काट कर, आटे में डाला जा सकता है.<br/>
<br/>
5-6 कोकी के लिये<br/>
समय - 30 मिनट </font>
</body>
</html>
