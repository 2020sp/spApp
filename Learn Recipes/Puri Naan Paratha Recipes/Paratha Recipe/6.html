<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मेथी भरवां परांठा </h2>
मेथी के परांठा मेथी को आटे में गूंथ कर भी बनाये जाते हैं और मेथी की स्टफिंग को परांठे के अन्दर भरकर भी.  मेथी भरे हुये परांठे गर्मागर्म दही, अचार या मक्खन के साथ नाश्ते में परिसिये, सभी को बहुत पसंद आयेंगे.
<h3>आवश्यक सामग्री - Ingredients for Fenugreek leaves Paratha</h3>
गेहूँ का आटा - 2 कप (300 ग्राम)<br/>
मेथी - 250 ग्राम या छोटा बन्च<br/>
तेल - 3-4 टेबल स्पून<br/>
हींग - 1 पिंच<br/>
जीरा - ¼ छोटी चम्मच<br/>
हरी मिर्च - 2 (बारीक कटी हुई)<br/>
लाल मिर्च पाउडर - ¼ छोटी चम्मच<br/>
नमक - 3/4 छोटी चम्मच या स्वादानुसार
<h3> विधि - How to make Stuffed Methi Paratha</h3>
मेथी कि डंडियां तोड़ कर साफ कर लीजिये और पत्तियों को साफ पानी से दो बार धोकर, छलनी में रखकर पानी निकाल दीजिये और बारीक काट लीजिये. <br/>
<br/>
बर्तन में आटा निकाल लीजिये.  आटे में ½  छोटी चम्मच नमक और 2 छोटे चम्मच तेल डालकर मिक्स कीजिए. अब पानी की सहायता से नरम आटा गूंथ लीजिये.  गूंथे हुये आटे को 15-20 मिनिट के लिये ढककर रख दीजिये. परांठे बनाने के लिये आटा तैयार है. <br/>
<br/>
स्टफिंग बनाएं<br/>
<br/>
पैन में 2 छोटी चम्मच तेल डालें, तेल गरम होने पर हींग, जीरा डाल कर भून लीजिए. जीरा भूनने पर कटी हुई हरी मिर्च, मेथी और नमक डालकर भून लीजिए, लाल मिर्च डाल कर मिला दीजिए. स्टफिंग को 2-3 मिनट डालकर भूनें. स्टफिंग बनकर तैयार है. गैस बंद कर दीजिए और स्टफिंग को प्लेट में निकाल कर ठंडा होने दीजिए. <br/>
<br/>
आटा सैट हो चुका है, हाथ पर थोडा़ सा तेल लगाकर आटे को मसल लीजिए. तवा गैस पर रख कर गरम कीजिये. गुंथे हुये आटे से थोड़ा सा आटा निकालिये और गोल लोई बना लीजिये. लोई को सूखे आटे में लपेट कर 3-4 इंच के व्यास में गोल परांठा बेल लीजिये, बेले हुये परांठे पर 2 छोटी चम्मच मेथी की स्टफिंग रख लीजिये, और हाथ से परांठे को चारों ओर से उठाकर स्टफिंग को बन्द कर दीजिये. <br/>
<br/>
स्टफिंग भरी लोई को उंगलियों से दबा कर थोड़ा सा बड़ा कर लीजिये. लोई को परोथन से लपेटें और हल्का दबाव देते हुए 5-6 इंच के आकार में परांठा बेल लीजिये. <br/>
<br/>
तवा गरम होने पर तवे के ऊपर थोड़ा सा तेल डालकर इसे चिकना कर लीजिए, परांठे को सिकने के लिये तवे पर डालिये और निचली सतह से थोड़ा सिकने पर परांठे को पलट दीजिये.<br/>
<br/>
परांठे को दूसरी सतह पर थोड़ा सा सिकने पर पहली सतह पर थोड़ा सा तेल डालकर चारों ओर फैला दीजिये और परांठे को पलट दीजिये, दूसरी सतह पर भी तेल डालकर चारों ओर फैला दीजिये और कलछी से दबाते हुये सेकिये. परांठे को दोनो ओर हल्की ब्राउन चित्ती आने तक सेक लीजिये. सिके परांठे को तवे से उतार कर किसी प्लेट पर रखी प्याली पर रख लीजिये या खाने वाले की थाली में डायरेक्ट परोसिये. सारे परांठे इसी तरह सेक कर तैयार कर लीजिये. <br/>
<br/>
गरमा गरम मेथी स्टफ्ड परांठे को आलू मटर की सब्जी, मटर पनीर की सब्जी, दही, चटनी, अचार या अपनी मनपसन्द सब्जी के साथ परोसिये और खाइये. <br/>
<br/>
2-3 सदस्यों के लिये<br/>
समय - 35 मिनट </font>
</body>
</html>
