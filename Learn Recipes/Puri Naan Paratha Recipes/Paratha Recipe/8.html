<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मीठा परांठा </h2>
कभी मीठा परांठा छोटे बच्चों की खास मांग हुआ करती थी. हममें से अधिकांश ने बचपन में चीनी की मिठास से सराबोर मीठा परांठा जरूर खाया होगा.
<h3>आवश्यक सामग्री - Ingredients for Sweet Sugar Paratha</h3>
गेहूं का आटा - 1 कप<br/>
घी - 3-4 टेबाल स्पून<br/>
नमक - 1/4 छोटी चम्मच से कम<br/>
चीनी 2-3 टेबल स्पून
<h3> विधि - How to make Sweet Paratha</h3>
मीठा परांठा बनाने के लिये सबसे पहले हम आटा गूंथ कर तैयार कर लीजिये, आटे को किसी डोंगे में निकाल लीजिये, आटे में नमक और 1 छोटी चम्मच घी डालकर मिला लीजिये. आटे में थोड़ा पानी डालकर नरम आटा गूंथिये (ठंड के मौसम में आटे को गुनगुने पानी की सहायता से गूंथें तो आटा अच्छा गूंथा जाता है), इतना आटा गूथने में आदा कप पानी लगा है. गुथे आटे को ढककर आधा घंटे के लिये रख दीजिये, आटा फूल कर सैट हो जायेगा. <br/>
<br/>
तवा गरम कीजिये, आटे से थोड़ा सा आटा 1 नीबू के बराबर तोड़कर गोल लोई बनाकर सूखे आटे में लपेट कर, बेलन की सहायता से 3 इंच के व्यास में बेल लीजिये, इसके ऊपर थोड़ा सा घी लगाइये और घी को चारों ओर फैलाइये, अब 1 1/2 छोटी चम्मच चीनी ऊपर रखकर बेले गये परांठे को चारों ओर से उठाकर चीनी को बन्द करके गोल कर लीजिये. <br/>
<br/>
चीनी स्टफ्ड गोले को सूखे आटे में लपेटिये, और हल्का दबाव देते हुये परांठे को 5 इंच के व्यास में बेल लीजिये, परांठे को हल्के गरम तवे पर डालिये और निचली सतह सिकने पर परांठे को पलट दीजिये, इस हल्की सिके परांठे  पर थोड़ा सा घी डालिये और घी को चारों ओर फैलाइये. दूसरी ओर ब्राउन चित्ती आने पर परांठे को पलट दीजिये और इस ओर भी घी डालकर चारों ओर परांठे के ऊपर फैलाइये. मीडियम आग पर परांठे को दोंनो ओर ब्राउन चित्ती आने तक सेक कर, तवे से उतार कर प्लेट में रखिये. सारे परांठे इसी तरह सेक कर तैयार कर लीजिये.<br/>
<br/>
मीठे परांठे बहुत ही स्वादिष्ट बने हैं, इन्हैं आप बीच से खोले तो इनके अन्दर चीनी का रस होता है, बच्चे इस परांठे बड़े ही स्वाद से खाते हैं. मीठे परांठे को जैंम, सास या दही के साथ परोसिये और खाइये.
<h3> सुझाव :</h3>
मीठा परांठा बच्चे के टिफिन में बना कर दिया जा सकता है, बच्चे ये परांठा अपने टिफिन में बहुत पसन्द करेंगे. </font>
</body>
</html>
