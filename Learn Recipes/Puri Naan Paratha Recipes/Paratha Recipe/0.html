<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मूली का परांठा </h2>
मूली के परांठे उत्तर भारत में बहुत पसंद किये जाते हैं. मूली के भरवां परांठे (Radish stuffed Paratha) भी बनाये जाते हैं और कद्दूकस की हुई मूली को आटे में गूंथकर भी. दोनों तरह के परांठों का अपना अलग अलग स्वाद है. आज हम मूली मिक्स परांठा बना रहे हैं. चाहे इन्हें गर्मागर्म सब्जी या चटनी के साथ परोसिये टिफिन में रखिये.
<h3> आवश्यक सामग्री - Ingredients for Radish Paratha</h3>
गेहूं का आटा - 2 कप<br/>
कद्दूकस की हुई मूली - 2 कप<br/>
हरा धनिया - 2-3 टेबल स्पून (बारीक कटा हुआ)<br/>
अजवायन - ¼ छोटी चम्मच<br/>
हरी मिर्च - 2 (बारीक कटी हुई)<br/>
अदरक पेस्ट - 1 छोटी चम्मच<br/>
नमक - 1 छोटी चम्मच से थोडा़ सा कम या स्वादानुसार<br/>
तेल - 3-4 टेबल स्पून
<h3> विधि - How to make mooli paratha</h3>
एक बड़े प्याले में आटा निकाल लीजिए, इसमें कद्दूकस की हुई मूली, नमक, अजवायन, बारीक कटी हुई हरी मिर्च, अदरक का पेस्ट और बारीक कटा हरा धनिया और 1 छोटी चम्मच तेल डाल दीजिए सभी चिजों को अच्छे से मिलाएं अब इसमें थोडा़ थोडा़ पानी डालते हुए थोडा़ सा सख्त आटा गूंथकर तैयार कर लीजिये, गूंथे हुए आटे को 10 मिनट के लिए ढककर रख दीजिए आटा सैट होकर तैयार हो जाएगा. <br/>
<br/>
परांठे बनाने के लिये आटा तैयार है. तवा गैस पर रख कर गरम कीजिये. गुंथे हुये आटे से थोड़ा सा आटा निकालिये और गोल लोई बना लीजिये. लोई को सूखे आटे (परोथन ) में लपेट कर 4-5 इंच के व्यास में बेल कर तैयार कीजिए. इस पर थोडा़ सा तेल डालकर फैलाइये और आधा मोड़ लीजिये. आधे मुड़े परांठे के ऊपर थोड़ा सा तेल डालकर उसके ऊपर फैलाइये. फिर से आधा मोड़ लीजिये. तैयार तिकोन को सूखे आटे में लपेटिये और तिकोने आकार में हल्का सा मोटा परांठा बेल लीजिए. <br/>
<br/>
तवे पर थोडा़ सा तेल डालकर चारों ओर फैला दीजिए.<br/>
<br/>
बेले गये तिकोने परांठे को तवे पर डालिये, परांठे को निचली सतह पर हल्का सा सिकने पर पलट दीजिये. जब परांठा दूसरी ओर हल्की ब्राउन चित्ती आते हुये सिक जाय तब पहली सतह पर थोडा़ सा तेल डालकर चारों ओर फैला दीजिये. परांठे को पलट दीजिये, दूसरी ओर भी तेल डालकर फैलाइये. परांठे को ऊपर से चमचे से दबाते हुये, ब्राउन चित्ती आने तक सेक कर पलट दीजिये. परांठे को दोनों ओर से ब्राउन चित्ती आने तक सेक कर उतार लीजिये. सिके हुए परांठे को किसी प्लेट पर रखी प्याली पर रख लीजिये.<br/>
<br/>
सारे परांठे इसी तरह बनाकर तैयार कर लीजिये. इतने आटे में लगभग 6 परांठे बनकर के तैयार हो जाते हैं.<br/>
<br/>
मूले के गरमा गरम स्वादिष्ट मूली मिक्स परांठे बनकर के तैयार है. परांठों को, हरे धनिये की चटनी, आलू टमाटर की सब्जी या अपनी किसी भी मनपसंद सब्जी के साथ परोसिये और खाइये.<br/>
<br/>
6 परांठे बनाने के लिये<br/>
समय 35 मिनिट </font>
</body>
</html>
