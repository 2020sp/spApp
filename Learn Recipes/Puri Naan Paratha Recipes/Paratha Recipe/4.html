<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">अचारी लच्छा परांठा </h2>
अचार खतम हो जाते हैं लेकिन अचार के मसाले और तेल बचे हुये रह जाते हैं. अचार के इस तेल मसाले से अचारी लच्छा परांठा बनाईये. अचारी लच्छा परांठा पूरे परिवार को बेहद पसंद आयेगा. हम इसे बच्चों के टिफिन में भी रख सकते हैं.
<h3>आवश्यक सामग्री - Ingredients for Achari Layered Paratha</h3>
गेहूं का आटा - 2 कप (300 ग्राम)<br/>
अचार का मसाला - 3-4 टेबल स्पून<br/>
तेल - 3-4 टेबल स्पून<br/>
नमक - ½ छोटी चम्मच या स्वादानुसार
<h3> विधि - How to make Achari Lachha paratha</h3>
बर्तन में आटा निकाल लीजिये. आटे में ½ छोटी चम्मच नमक और 2 छोटे चम्मच तेल डालकर मिक्स कीजिए. अब पानी की सहायता से नरम आटा गूंथ लीजिये. गूंथे हुये आटे को 20 मिनिट के लिये ढककर रख दीजिये. <br/>
<br/>
आटा सैट होने के बाद  हाथ पर थोडा़ सा तेल लगाकर आटे को थोड़ा और मसल लीजिए.<br/>
<br/>
तवा गैस पर रख कर गरम कीजिये. <br/>
<br/>
गूंथे हुये आटे से थोड़ा सा आटा निकालिये और गोल लोई बना लीजिये. लोई को सूखे आटे में लपेट कर 10-12 इंच के व्यास में गोल, पतला परांठा बेल लीजिये, बेले हुये परांठे पर 1 छोटी चम्मच अचार का मसाला डालकर चारों ओर फैला दीजिए और हाथ से परांठे को दिखाये गये तरीके से फोल्ड कर लीजिये. फोल्ड किये परांठे को रोल करके गोल लोई तैयार कर लीजिये. लोई को सूखे आटे में लपेट कर 7-8 इंच के व्यास में परांठा बेल लीजिए.<br/>
<br/>
तवा गरम होने पर तवे के ऊपर थोड़ा सा तेल डालकर इसे चिकना कर लीजिए, परांठे को सिकने के लिये तवे पर डालिये और निचली सतह से थोड़ा सिकने पर परांठे को पलट दीजिये. परांठे को दूसरी सतह पर थोड़ा सा सिकने पर पहली सतह पर थोड़ा सा तेल डालकर चारों ओर फैला दीजिये और परांठे को पलट दीजिये, दूसरी सतह पर भी तेल डालकर चारों ओर फैला दीजिये और कलछी से दबाते हुये सेकिये. परांठे को दोनो ओर हल्की ब्राउन चित्ती आने तक सेक लीजिये.<br/>
<br/>
सिके परांठे को तवे से उतार कर किसी प्लेट पर रखी प्याली पर रख लीजिये या खाने वाले की थाली में डायरेक्ट परोसिये. सारे परांठे इसी तरह सेक कर तैयार कर लीजिये. <br/>
<br/>
गरमा गरम अचारी लच्छा परांठा को आप दही, हरे धनिये की चटनी के साथ परोसिये और खाइये.<br/>
<br/>
4-5 परांठे के लिये<br/>
समय - 35 मिनट </font>
</body>
</html>
