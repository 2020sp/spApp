<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">छोलिया पूरी </h2>
हरे चने को मिला कर बनी हुई छोलिया पूरियां बहुत ही स्वादिष्ट बनती हैं. इन्हें हम किसी भी त्य़ोहार या खास अवसर पर बना सकते हैं.
<h3>आवश्यक सामग्री</h3>
गेहूं का आटा - 1 कप (150 ग्राम)<br/>
हरे चने (ताजा चने)- आधा कप ( 60 ग्राम)<br/>
हरा धनियां - 2 टेबल स्पून<br/>
सोंफ पाउडर - 1 छोटी चम्मच<br/>
धनियां पाउडर - 1 छोटी चम्मच<br/>
हरी मिर्च - 1 बीज हटाकर बारीक कटी हुई<br/>
गरम मसाला - 1/4 छोटी चम्मच<br/>
नमक - 1/2 छोटी चम्मच ( स्वादानुसार)<br/>
अदरक पेस्ट - 1/2 छोटी चम्मच<br/>
तेल - आटे में डालकर गूंथने के लिये और पूरियां तलने के लिये
<h3> विधि:</h3>
हरे चनों को अच्छी तरह धोकर पानी हटा दीजिये, चनों को मिक्सर में डालिये, हरी मिर्च भी डाल दीजिये और दरदरा पीस लीजिये. <br/>
<br/>
आटे को किसी बड़े प्याले में निकालिये, हरे चने, हरी मिर्च का पेस्ट भी डाल दीजिये, अदरक का पेस्ट, 2 छोटे चम्मच तेल, नमक, सोंफ पाउडर, धनियां पाउडर, गरम मसाला और हरा धनियां डालकर, सारी चीजों को मिलने तक मिला लीजिये, अब गुनगुने पानी की सहायता से थोड़ा थोड़ा पानी डालकर, पूरी का सख्त आटा गूथ कर तैयार कर लीजिये, इतना आटा गूथने में 1/4 कप पानी लग जाता है. गुथे आटे को ढककर 20 मिनिट के लिये रख दीजिये, आटा फूल कर सैट हो जायेगा. <br/>
<br/>
हाथ पर थोड़ा सा तेल लगाकर चिकना कीजिये और आटे को मसल कर चिकना कर लीजिये. आटे से छोटी छोटी लोइयां तोड़ लीजिये, इतने आटे में 11 -12 लोइयां तोड़ लीजिये, लोइयों को गोल करके चपटा कर लीजिये, सारी लोइयां बना कर तैयार कर लीजिये. लोइयों को सूती कपड़े से ढककर रखिये, ताकि वे सूखें नहीं.<br/>
<br/>
कढ़ाई में तेल डालकर गरम कीजिये. एक लोई उठाइये और चकले पर रखिये और गोल एक जैसी 3-3.5 इंच के व्यास में पूरी बेलिये, 3-4 पूरी बेल कर प्लेट में रख लीजिये. <br/>
<br/>
तेल अच्छी तरह गरम होने पर 1 पूरी गरम तेल में डालिये, और कलछी से दबाकर पूरी को फुलाइये, पूरी के तैर कर आने पर पलटिये और दोंनो ओर हल्की ब्राउन होने तक तल कर, नैपकिन बिछी प्लेट में निकाल कर रखिये, सारी पूरियां इसी तरह बेल कर, तल कर तैयार कर लीजिये.<br/>
<br/>
हरे चने की गरमा गरमा क्रिस्पी पूरी बनकर तैयार हैं. हरे चने की पूरियां आलू टमाटर की सब्जी, आलू मटर की सब्जी या किसी भी अपनी मन पसन्द सब्जी, चटनी, अचार, दही, या रायता किसी के भी साथ परोसिये और खाइये.
<h3> सुझाव:</h3>
हरे चने की की पूरियां की तरह से हरी मटर की पूरियां भी बनाई जा सकती हैं. <br/>
<br/>
2-3 सदस्यों के लिये<br/>
समय - 30 मिनिट </font>
</body>
</html>
