<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मक्का की पूरी </h2>
मक्के के आटे से हम रोटी, परांठा, हलवा, उपमा, महेरी, पिन्नी तो बनाते ही हैं, मक्के के आटे से बनी मसाला पूरी एकदम मुलायम लेकिन खस्ता होतीं है. मक्के की गर्मागर्म पूरियां किसी भी सब्जी, दही और अचार के साथ परोसिये.
<h3>आवश्यक सामग्री - Ingredients for Corn Poori Recipe</h3>
मक्की का आटा - 1 कप (150 ग्राम)<br/>
गेहूं का आटा - 1 कप (150 ग्राम)<br/>
तेल - 2 छोटी चम्मच<br/>
अजवायन - ½ छोटी चम्मच<br/>
नमक - ½ छोटी चम्मच या स्वादानुसार<br/>
तेल - तलने के लिए
<h3> विधि - How to make Maize flour Poori</h3>
मक्की के आटे को किसी बड़े प्याले में निकाल लीजिए अब इसमें गेहूं का आटा, आधा छोटी चम्मच नमक, आधा छोटी चम्मच अजवायन और 2 छोटे चम्मच तेल डाल कर सभी चिजों को अच्छे से मिला लीजिए.<br/>
<br/>
थोडा़-थोडा़ पानी डालते हुए थोड़ा सख्त आटा गूंथ कर तैयार कर लीजिए, जैसा की गेहूं के आटे से पूरी बनाने के लिये गूथा जाता है, गूंथे आटे को 20 - 25 मिनिट के लिए ढककर के रख दीजिए. आटा सैट होकर तैयार हो जाएगा.<br/>
<br/>
<br/>
आटा सैट होकर तैयार है, कढ़ाई में तेल डालकर गरम कीजिए, हाथ पर थोडा़ सा तेल लगाकर आटे को थोडा़ मसल लीजिए. अब आटे से छोटी-छोटी लोइयां तोड़ कर तैयार कर लीजिये, एक लोई उठाएं और हाथ पर तेल लगाकर इसे अच्छे से गोल कर लीजिए, सारी लोईयों को इसी तरह से गोल पेडा़ बना कर तैयर कर लीजिए.<br/>
<br/>
अब 1 लोई लीजिए, चकले पर थोडा़ सा तेल लगाकर, इसे रखिये और 2.5 - 3 इंच के व्यास में थोड़ी मोटी पूरी बेल लीजिए. <br/>
<br/>
तेल गरम हो गया है चैक कर लीजिये. इसे चैक करने के लिये तेल में थोड़ा सा आटा तोड़कर डालिये, आटा सिककर, तुरन्त ऊपर उठकर आना चाहिये, तेल गरम है, पूरी तलने के लिये तेल में डालिये. पूरी को कलछी से दबा कर फुलाइये और पलट-पलट कर गोल्डन ब्राउन होने पर, किसी प्लेट पर निकाल रख लीजिये.<br/>
<br/>
सारी पूरी इसी तरह बेल कर और तल कर तैयार कर लीजिये. इतने आटे में लगभग 11- 12 पूरियां बनकर के तैयार हो जाती हैं. <br/>
<br/>
पूरी को आप मटर आलू की सब्जी, मटर पनीर की सब्जी, आलू टमाटर की सब्जी या अपनी मनपसंद सब्जी के साथ परोस सकते हैं.
<h3>सुझाव</h3>
पूरी को थोडा़ सा मोटा ही बेलें.<br/>
<br/>
पूरी तलते समय तेल अच्छा गरम होना चाहिए, फूरी फूलेंगी और बहुत ही अच्छी बनेंगी.<br/>
<br/>
12 पूरी बनाने के लिये<br/>
समय - 30 मिनिट </font>
</body>
</html>
