<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">चावल के आटे की रोटी </h2>
चावल के आटे की रोटी (Chawal ki Roti) बहुत ही स्वादिष्ट होती है और यह सारे भारत में खाई  जाती है.  बिहार में चावल के आटे की रोटी (Chawal ki Roti) को कद्दू की खट्टी मीठी सब्जी के साथ, बैगलोर और मैसूर में बैगन मसाला सब्जी और नारियल की चटनी के साथ बहुत पसन्द किया जाता है. चावल के आटे की रोटी (Rice Flour Roti) को अक्की रोटी (Akki Rotti) भी कहा जाता है.  आपको भी यह रोटी बहुत पसंद आयेगी
<h3> आवश्यक सामग्री - Ingredients for  Rice flour Roti</h3>
चावल का आटा - 1 कप<br/>
नमक - 1/4 छोटी चम्मच (स्वादानुसार)<br/>
तेल - 2 टेबल स्पून
<h3> विधि - How to make Chawal ki Roti - Akki Rotti</h3>
चावल का आटा गूथ कर तैयार करने के लिये: किसी बर्तन में 1 1/4 कप पानी डालकर उबलने रखेंगे, चौथाई कप पानी किसी प्याली में अलग निकाल कर रख लीजिये, एक कप उबलते पानी में, गैस धीमी करके, नमक और 2 छोटे चम्मच तेल डाल दीजिये, और अब चावल का आटा डालकर मिला दीजिये, गैस बन्द कर दीजिये. आटे को ढककर 5 मिनिट के लिये रख दीजिये ताकि चावल का आटा नरम हो जाय. <br/>
<br/>
अब आटे को किसी डोगे में डालकर मसल मसल कर, एकदम नरम चापाती जैसा आटा होने तक गूथिये. नरम गुथे आटे को 15-20 मिनिट के लिये ढककर रख दीजिये, ताकि आटा अच्छी तरह फूल कर सैट हो जाय.<br/>
<br/>
चावल का आटा रोटी बनाने के लिये तैयार है. तवा गरम होने के लिये गैस पर रखिये, आटे से एक नीबू के बराबर आटा निकालिये, गोल लोई तैयार कीजिये, लोई को सूखे चावल के आटे में लपेटिये और चकले पर रखकर हाथ से दबाकर थोड़ा बड़ा लीजिये, अब इस रोटी को फिर से सूख आटे में लपेटिये और चकले पर बेलन से हल्का दवाब देते हुये, किनारे दबाते हुये, गेहूं के आटे के जैसी पतली रोटी बेल लीजिये.<br/>
<br/>
रोटी को सावधानी से उठाकर गरम तवे पर डालिये, निचली सतह सिकने पर रोटी को पलटिये, दूसरी सतह भी सिकने पर रोटी को फिर से पलटिये और कलछी या चमचे से किनारों को हल्का दवाब देते हुये घुमाते हुये सेकिये, रोटी को दोनों ओर हल्की ब्राउन होने तक सेक कर तैयार कर लीजिये, सिकी रोटी को तवे से उतार कर किसी प्लेट पर रखी प्याली या अलम्यूनियम फोइल बिछाकर रखिये. सारी रोटी इसी तरह सेक कर तैयार कर लीजिये.<br/>
<br/>
चावल के आटे की मसाला रोटी - How to make Masala Rice flour Roti <br/>
<br/>
चावल के आटे की मसाला रोटी बनाने के लिये, आधा छोटी चम्मच जीरा, एक हरी मिर्च बारीक कटी हुई, आधा इंच अदरक का टुकड़ा कद्दूकस किया हुआ, एक टेबल स्पून बारीक कटा हुआ हरा धनियां, यदि आप प्याज खाना पसन्द करते हैं तब आधा छोटी प्याज बारीक कतरी हुई, सारे मसाले चावल के आटे को उबलते पानी में डालते समय साथ में डालकर मिला दीजिये और आटे को बिलकुल उपरोक्त तरीके से मसल मसल कर नरम आटा गूथ कर तैयार कीजिये. बिलकुल सादा रोटी की तरह ही चावल के आटे की मसाला रोटी बनाकर तैयार कर लीजिये.<br/>
<br/>
चावल के आटे की रोटी तैयार है, चावल के आटे की रोटी को चटनी, अचार और अपनी किसी भी मन पसन्द सब्जी के साथ परोसिये और खाइये. </font>
</body>
</html>
