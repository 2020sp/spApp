<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मिस्सी रोटी </h2>
मिस्सी रोटी (Missi Roti) स्वादिष्ट होने के साथ साथ पौष्टिक होती है. मिस्सी रोटी लन्च या डिनर में कभी भी बनाइये आपको बहुत पसन्द आयेगी.
<h3> आवश्यक सामग्री - Ingredients for Missi Roti</h3>
गेहूं का आटा - 1 कप<br/>
बेसन - 1 कप<br/>
नमक - स्वादानुसार - आधा छोटी चम्मच से कम<br/>
अजवायन - 1/4 छोटी चम्मच<br/>
हींग - 1-2 पिंच<br/>
हल्दी - 1/4 छोटी चम्मच<br/>
कसूरी मेथी - 1 टेबल स्पून<br/>
तेल - 2 छोटी चम्मच
<h3> विधि: - How to make Missi Roti</h3>
आटे और बेसन को किसी डोंगे में निकाल लीजिये. नमक, अजवायन, हींग, हल्दी, कसूरी मेथी और तेल डालकर मिला लीजिये. <br/>
<br/>
पानी की सहायता से नरम आटा गूंथिये. आटे को सैट होने के लिये ढककर 20 मिनिट के लिये रख दीजिये. अब हाथ पर थोड़ा तेल लगाकर आटे को मल कर चिकना कीजिये. मिस्सी रोटी (Missi Roti) बनाने के लिये आटा तैयार है.<br/>
<br/>
तवा गरम होने के लिये गैस पर रखिये. गुथे आटे से थोड़ा सा, एक मध्यम आकार के अमरूद के बराबर आटा निकाल कर गोल लोई बनाइये, लोई को सूखे आटे (परोथन) में लपेटिये. अब लोई को 7-8 इंच के व्यास में पतला बेलिये. <br/>
<br/>
बेली गई रोटी को गरम तवे पर डालिये और नीचे की सतह पर हल्का सा सिकने पर पलट दीजिये, दूसरी सतह पर सिकने के बाद तवे से उतारकर सीधे आग पर रखते हुये रोटी को घुमा घुमा कर दोनों ओर ब्राउन चित्ती आने तक सेकिये. सेकी हुई रोटी के आगे की सतह पर घी लगाकर, रोटी रखने के डिब्बे (कैसरोल) में नेपकिन पेपर या फोइल बिछा कर रखते जाइये. सारी रोटी इसी तरह बना कर तैयार कर लीजिये.<br/>
<br/>
मिस्सी रोटी (Missi Roti) तैयार हैं, गरमा गरम मिस्सी रोटी अपनी मन पसन्द सब्जी, दही, चटनी और अचार के साथ परोसिये और खाइये. </font>
</body>
</html>
