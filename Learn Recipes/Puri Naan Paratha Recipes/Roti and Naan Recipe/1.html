<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">चीज़ नॉन </h2>
हम सबकी पसंददीदा बटर नान और इसके अन्दर भरा मुलायम पिघला चीज, बाहर से चकत्तेदार कुरकुरी और अन्दर से एकदम सॉफ्ट सॉफ्ट. चाहे इसे तन्दूर में बनाईये, चाहे ओवन में या फिर चाहे तवे पर. इसे दम आलू, पनीर बटर मसाला या किसी भी ग्रेवी वाली सब्जी के साथ परोसिये, सभी को बेहद पसंद आयेगा.
<h3>आवश्यक सामग्री - Ingredients for Cheese Naan</h3>
मैदा - 2 कप (250 ग्राम)<br/>
दही - ¼ कप<br/>
घी - 2-3 टेबल स्पून<br/>
मोजेरीला चीज - 100 ग्राम<br/>
हरा धनिया - 3-4 टेबल स्पून (बारीक कटा हुआ)<br/>
चीनी - 1 छोटी चम्मच<br/>
बेकिंग सोडा - 1/3 छोटी चम्मच<br/>
नमक - ½ छोटी चम्मच या स्वादानुसार<br/>
तेल - 2 टेबल स्पून
<h3> विधि - How to Make Cheese Stuffed Naan ?</h3>
मैदा को किसी बर्तन में छान कर निकालिये. मैदा के बीच में हाथ से थोडी जगह बना लीजिये. इस बनी हुई जगह में दही, चीनी, बेकिंग सोडा, नमक और तेल डाल कर हाथ से मल कर सारी चीजों को अच्छी तरह मिला लीजिये, अब मिश्रण को मैदा में मिलाते हुये, गुनगुने पानी की सहायता से मैदा को अच्छी तरह मसल मसल कर नरम आटा गूंथिये. आटे को 2 -4 घंटे के लिये ढककर गरम जगह पर रख दीजिये, आटा फूल कर तैयार हो जाता है. <br/>
<br/>
चीज़ को कद्दूकस कर लीजिए और इसमें थोडा़ सा हरा धनिया डालकर मिक्स कर लीजिए.<br/>
<br/>
आटा तैयार होने के बाद थोड़ा सा मसल कर सही कर लीजिये. आटे को चार बराबर भागों में बांट लीजिए. एक भाग उठाएं और उसे गोल करते हुए सूखे आटे में लपेट कर, चकले पर रख कर, 3-4 इंच के व्यास में बेल कर, इसके ऊपर 2-3 चम्मच चीज़ की स्टफिंग रख दीजिए और बेल हुये नान को चारों तरफ से उठाकर बन्द कीजिये. इस स्टफिंग भरी लोई को थोड़ा सा सूखा मैदा लगाकर हाथ और उंगलियों की सहायता से थोड़ा सा बड़ा लीजिये और अब बेलन की सहायता से हल्के दबाब देते हुये गोल या ओवल आकार में मोटा नान बेल कर तैयार कर लीजिए.<br/>
<br/>
नॉन को ओवन या तवे दोनों पर बना सकते हैं. ओवन में नॉन बनाने के लिए ट्रे लीजिए इसे घी लगाकर चिकना कर लीजिए और बेल हुए नॉन को ट्रे में रख दीजिए और नॉन के ऊपर भी थोड़ा पानी लगा दीजिये, और नॉन के ऊपर थोड़ी सी कलौंजी या जीरा डाल दीजिये.<br/>
<br/>
ओवन को 250 डि से. पर प्रीहीट कर लीजिए. नॉन की ट्रे को ऊपर की रैक में रख दीजिए और 250 डिग्री सेंटीग्रेट पर 5 मिनिट के लिए सैट कर लीजिए. बीच -बीच में नॉन को चैक भी करते रहें.<br/>
<br/>
5 मिनिट बाद नॉन को बाहर निकाल कर चैक कीजिए. नॉन ऊपर से अच्छे से सिक गए हैं इन्हें पलट कर नीचे की ओर से भी 2 मिनिट के लिए और ओवन में बेक होने के लिए रख दीजिए. 2 मिनिट बाद नॉन को चैक कीजिए. नॉन दोनो ओर से सिक कर तैयार हैं. इनके ऊपर घी लगाकर रख दीजिए. ओवन में नॉन बनकर तैयार हैं. (ओवन में समय आपने ओवन के हिसाब से कम या ज्यादा लग सकता है.) <br/>
<br/>
नॉन तवे पर बनाने के लिए : लोई को उसी तरह से बेलकर भर कर नॉन बना लीजिए बेले हुये नान के ऊपर की ओर थोड़ा सा पानी चारों ओर फैला दीजिये, नान को हाथ में उठाइये और पानी वाली सतह को तवे की ओर करते हुये नान को गरम तवे पर डालिये, नान के तवे पर सिकने पर नान के ऊपर बबल दिखाई देंगे, ऊपर की सतह हल्की सी डार्क होने पर यानि कि निचली सतह सिकने पर तवे के हैन्डल को पकड़िये, गैस फ्लेम पर तवे को उलटा करते हुये रखिये, चारों और चित्ती आने तक नॉन को सेकिये, तवे को वापस सीधा करके गैस पर रखिये, और कलछी की सहायता से नान को तवे से निकाल लीजिये, घी लगाकर प्लेट में रखिये, और दूसरा नॉन भी इसी तरह बनाकर तैयार कर लीजिये. <br/>
<br/>
चीज़ नॉन बनकर तैयार है. नॉन को आप तवे और ओवन दोनों पर ही आसानी से बना सकते हैं. इसे आप तंदूर पर भी बना सकते हैं. चीज़ नॉन को आप चटनी, सब्जी, अचार या अपनी मनपसंद ग्रेवी वाली सब्जी के साथ परोसिये और खाइये. <br/>
<br/>
2-3 सदस्यों के लिये<br/>
समय - 50 मिनिट </font>
</body>
</html>
