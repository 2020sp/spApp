<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">अलसी की रोटी </h2>
अखरोट और बादाम से भी अधिक पोषक तत्व, ओमेगा-3 फैटी एसिड्स, लिगनेन और फाइबर से युक्त अलसी का रोजाना में प्रयोग हम अपनी रोटी में मिलाकर भी कर सकते हैं.
<h3>आवश्यक सामग्री - Ingredients for flax seeds mixed chapati</h3>
गेहूं का आटा - 1 कप (150 ग्राम)<br/>
जीरा - ¼ छोटी चम्मच<br/>
नमक - ½ छोटी चम्मच<br/>
अलसी पाउडर - 2 टेबल स्पून (11 ग्राम)<br/>
घी - 2 टेबल स्पून
<h3> विधि - How to make Roti with Flax Seeds</h3>
आटा किसी बड़े प्याले में निकाल लीजिये, इसमें जीरा, नमक, अलसी का पाउडर और 1 छोटी चम्मच घी डालकर मिला लीजिये. थोडा़-थोडा़ पानी डालते हुए नरम आटा गूंथ कर तैयार कर लीजिये. आटे को 20-30 मिनिट के लिये ढककर रख दीजिये, आटा सैट होकर तैयार हो जायेगा.<br/>
<br/>
25-30 मिनिट के बाद आटा सैट हो जायेगा. हाथ पर थोड़ा सा तेल लगाकर आटे को मसल कर चिकना कर लीजिये. तवा गरम कीजिये. आटे से थोड़ा सा आटा तोड़िये और गोल लोई बनाकर तैयार कर लीजिये, लोई को सूखे आटे में लपेट कर चकले पर रखिये, बेलन से एक जैसा गोल बेलिये. इस बेली गई चपाती को फिर से सूखे आटे में लपेटिये, अतिरिक्त सूखा आटा चपाती से झाड़ दीजिये. <br/>
<br/>
सूखा आटा लगी चपाती को चकले पर रखिये और चारों तरफ एक जैसी मोटाई की गोल चपाती बेल कर तैयार कर लीजिए. बेली गई गोल चपाती को गरम तवे पर डालिये, निचली सतह थोड़ी ही सिकने पर चपाती की ऊपर की सतह का कलर कुछ गहरा हो जाता है, चपाती को पलटिये. दूसरी सतह पर भी ब्राउन चित्ती आने तक सेक लीजिए. जब तक रोटी सिक रही है तब तक दूसरी चपाती बेल कर तैयार कर लीजिये.<br/>
<br/>
रोटी की दूसरी ओर से हल्की ब्राउन चित्ती आने पर, उसको सीधे गैस पर सेकने के लिये तवे से उतारिये और पहले चित्ती वाली सतह को सीधे आग पर चिमटे की सहायता से घुमाते हुये थोड़ा और गहरी चित्ती होने तक सेकिये. ये ध्यान रहे कि चित्ती ब्राउन ही रहे, रोटी को पलट कर दूसरी तरफ सेकिये. चपाती को चिमटे से पकड़ कर चारों ओर घुमाते हुये, दोंनो ओर हल्की ब्राउन चित्ती आने तक सेक लीजिये.<br/>
<br/>
रोटी सिक कर तैयार है, इस पर उपर से थोडा़ सा घी लगा लीजिए और प्लेट पर रखी प्याली पर रख दीजिए, इसी तरह से सारी रोटीयां बना कर तैयार कर लीजिए. अलसी की रोटी को दाल, सब्जी, रायता, दही, अचार, चटनी किसी के भी साथ परोसिये, और खाइये.
<h3> सुझाव:</h3>
अलसी पाउडर बनाने के लिये अलसी के बीज को साफ करके ग्राइंडर में पीस लीजिये.<br/>
<br/>
6 -7 रोटी बनाने के लिये<br/>
समय - 25 मिनट </font>
</body>
</html>
