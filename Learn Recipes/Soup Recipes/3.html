<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">लाल सूप </h2>
सर्दी का मौसम और गरमा गरम सूप सभी की आवश्यकता है. आज मेरे बेटे ने कहा कि मम्मा लाल सूप बनाइये, और लाल सूप के लिये सुझाव भी दे दिये कि आप उसमें चुकन्दर, लाल पत्ता गोभी, लाल गाजर और लाल शिमला मिर्च लाल सब्जियों का प्रयोग कीजिये, तो आज हम अपने बेटे की पसन्द और सुझाव के अनुसार लाल वेजिटेबल सूप बनाया . सच में यह सूप बहुत ही स्वादिष्ट बना़. आप भी बनाईये ये लाल सूप.
<h3>आवश्यक सामग्री - Ingredients for Carrot Cold Beet Soup</h3>
चुकन्दर - 1 मीडियम आकार का ( छोटा छोटा काट लीजिये)<br/>
लाल पत्ता गोभी - एक कटोरी कटा हुआ<br/>
गाजर - 1 मीडियम आकार की ( छोटी छोटी काट लीजिये)<br/>
लाल शिमला मिर्च - 1 मीडियम आकार की ( छोटी छोटी काट लीजिये)<br/>
वेबी कार्न - 4-5 लम्बे लम्बे टुकड़े काट लीजिये<br/>
ब्रोकली - एक छोटी कटोरी कटा हुआ<br/>
कार्न फ्लोर - 1 बड़ा चम्मच<br/>
मक्खन - 2 टेबिल स्पून<br/>
अदरक - 1 इंच लम्बा टुकड़ा ( कद्दूकस किया हुआ या 1 छोटी चम्मच पेस्ट)<br/>
सफेद मिर्च - आधा छोटी चम्मच<br/>
काली मिर्च - आधा छोटी चम्मच<br/>
नमक - स्वादानुसार<br/>
चिल्ली सास - 1 बड़ा चम्मच<br/>
नीबू - छोटे नीबू का रस
<h3> विधि - How to make Carrot Cold Beet Soup </h3>
सारी सब्जियां हमने धोकर, काटकर तैयार कर लीजिये. <br/>
<br/>
कार्न फ्लोर लीजिये, आधा छोटी कटोरी पानी में घोलिये, (घोल में गुठलियां नही बननी चाहिये). <br/>
<br/>
एक भारी तले के बर्तन में 1 1/2 टेबिल स्पून मक्खन डाल कर गरम कीजिये. अदरक का पेस्ट और चुकन्दर डालिये, और 2 मिनिट तक मीडियम गैस पर भूनिये. <br/>
<br/>
अब बची हुई सारी सब्जियां डाल दीजिये.  सब्जियां को 2-3 मिनिट तक चमचे से चलाते हुये भूनिये.  अब सब्जियों को ढककर 2 मिनिट तक धीमी गैस पर पकने दीजिये.   इन सब्जियों में 700 ग्राम पानी, कार्न प्लोर का घोल, सफेद मिर्च, काली मिर्च, नमक और चिल्ली सास डाल दीजिये. <br/>
<br/>
सूप को उबाल आने तक चमचे से लगातार चलाते रहिये.  उबाल आने के बाद धीमी गैस पर 3-4 मिनिट तक पकने दीजिये.  लाल वेजिटेबल सूप बन गया है.  गैस बन्द कर दीजिये.  सूप में नीबू का रस मिला दीजिये. <br/>
<br/>
सुप को बाउल में निकालिये.  मक्खन और हरे धनिये से सजा कर परोसिये और पीजिये. </font>
</body>
</html>
