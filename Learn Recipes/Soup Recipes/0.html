<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> मशरूम सूप </h2>
मशरूम सूप कई तरह से बनाया जाता है लेकिन मक्खन के साथ कुटे मसाले में स्टिर फ्राइ किये हुये मशरूम की क्रीम से बने मशरूम सूप का कोई मुकाबला नहीं.
<h3> आवश्यक सामग्री - Ingredients for Cream of mushroom soup</h3>
मशरूम - 1 पैक (200 ग्राम)<br/>
मक्खन - 2 टेबल स्पून<br/>
हरा धनियां- 1 - 2 टेबल स्पून<br/>
क्रीम - 2 टेबल स्पून<br/>
नीबू - 1<br/>
कार्न फ्लोर - 2 टेबल स्पून<br/>
नमक - 1 छोटी चम्मच (स्वादानुसार)<br/>
कालीमिर्च ताजा कुटी -1/4 छोटी चम्मच<br/>
अदरक पेस्ट - 1/2 छोटी चम्मच
<h3> विधि - How to Make Mushroom Soup</h3>
सबसे पहले मशरूम को कपड़े से पोंछ लीजिये और डंठल की तरफ से थोड़ा हटाकर छोटा छोटा काट लीजिये. पैन में 1 या 2 टेबल स्पून मक्खन डालकर मेल्ट होने तक गरम कर लीजिये. मक्खन में अदरक डालिये और हल्का सा भून लीजिये, कटे हुये मशरूम, नमक, काली मिर्च डाल कर, सारी चीजों के मिलने तक मिला दीजिये, और इन्हैं ढककर धीमी गैस पर 3-4 मिनिट तक पकने दीजिये, और चैक कीजिये. मशरूम के अन्दर से काफी जूस निकल आने के बाद  2 मिनिट खुले ही पका लीजिये, ताकि मशरूम नर्म हो जायं.<br/>
<br/>
थोड़े से मशरूम 1/4 भाग मशरूम कढ़ाई में साबूत टुकड़े छोड़ दीजिये और 3/4 भाग मशरूम के टुकड़े मिक्सर जार में डालिये और हल्के दरदरे पीस लीजिये. पिसे मशरूम उसी कढ़ाई में डाल दीजिये जिसमें साबूत टुकड़े हैं. 2 कप पानी डाल दीजिये, उबाल आने के बाद, कार्न फ्लोर को 2-3 टेबल स्पून पानी में गुठलियां खतम होने तक घोलिये और सूप में मिला दीजिये, सूप को 2-3 मिनिट उबलने दीजिये, 1 टेबल स्पून क्रीम डाल दीजिये, गैस बन्द कर दीजिये और 2 छोटे चम्मच नीबू का रस डालकर मिला दीजिये.<br/>
<br/>
बहुत ही अच्छा मशरूम का सूप बनकर तैयार है, सूप को प्याले में डालिये, क्रीम और हरे धनिये से गार्निस कीजिये, गरमा गरम सूप पीजिये.
<h3> सुझाव:</h3>
सूप में प्याज और लहसुन डालना चाहते हैं, तब गरम मक्खन में 1 बारीक कटी प्याज और 4 लहसुन की कली बारीक कटी हुई डालिये, और प्याज के हल्के गुलाबी होने तक भूनने के बाद, अदरक, मशरूम के टुकड़े डालिये और बिलकुल इसी तरह से सूप बना लीजिये. </font>
</body>
</html>
