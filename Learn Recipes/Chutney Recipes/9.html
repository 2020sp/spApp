<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> ग्रीन चिल्ली सास </h2>
ग्रीन चिल्ली सास को समोसे, कचौड़ी या पकोड़े या सेन्डविच, चाऊमीन , मंचुरियन, पुलाव या पास्ता में प्रयोग किया जाता है. इसे बनाना बहुत आसान है.
<h3>आवश्यक सामग्री - Ingredients for Homemade green chilli hot sauce</h3>
मोटी वाली हरी मिर्च (कम तीखी)- 100 ग्राम
    पतली छोटी हरी मिर्च (तीखी वाली) - 100 ग्राम
    सिरका - 3/4 कप
    जीरा - 2 छोटे चम्मच
    अदरक - 2 इंच टुकड़ा
    नमक - 2 छोटे चम्मच (स्वादानुसार)
    हींग - 2-3 पिंच (पिसी हुई 1/4 छोटी चम्मच)
    तेल - 2-3 टेबल स्पून
<h3>विधि - How to make Homemade green chilli hot sauce</h3>
हरी मिर्च को अच्छी तरह धोकर पानी सूखने तक सुखा लीजिये, डंठल तोड़ कर अलग कर दीजिये. अब मिर्च को बड़े बड़े टुकड़े में काट लीजिये. अदरक धोकर छील कर टुकड़ों में काट लीजिये. <br/>
<br/>
पैन में तेल डालकर गरम कीजिये, जीरा डालिये, जीरा भुनने पर हींग डालिये और हल्का सा भूनिये और कटे हुये हरी मिर्च और अदरक डालकर 1 मिनिट चलाते हुये भून लीजिये, नमक भी डालकर मिला दीजिये. आधा कप पानी डालिये और धीमी आग पर ढककर 5-6 मिनिट तक पकने दीजिये. ढक्कन को खोलकर मिर्च को चमचे चला दीजिये और फिर से ढककर 5-6 मिनिट धीमी आग पर ही पकने दीजिये. मिर्च को 12-15 पकने के बाद, हरी मिर्च नरम हो गई हैं, अगर इनमें पानी दिखाई दे रहा तो खुले में तेज आग करके पानी को जलने तक पका लीजिये.<br/>
<br/>
पकी हुई मिर्च को मिक्सर जार में डालिये और जितना सिरका पीसने के लिये जरूरी हो उतना सिरका मिला कर बारीक पीस लीजिये. बचे हुये सिरके को भी पिसी मिर्च में डालकर मिला दीजिये. तीखा तीखा चिल्ली सास तैयार है, चिल्ली सास को कन्टेनर में भर कर 2-3 महिने तक और फ्रिज में रखकर 6 महिने तक प्रयोग किया जा सकता है इसकी शेल्फ लाइफ बढ़ाने के लिये आप इसमें आधा छोटी चम्मच एसीटिक एसिड मिला सकते हैं.
<h3> सुझाव:</h3>
सिरका किसी भी तरह का लिया जा सकता है.<br/>
<br/>
कन्टेनर जिसमें आप चिल्ली सास भर रहें है, उसे उबलते पानी से धोइये और धूप में सुखा लीजिये, कन्टेनर को ओवन में रखकर भी सुखाया जा सकता है. </font>
</body>
</html>
