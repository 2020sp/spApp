<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> कच्चे आम की मीठी चटनी </h2>
आम का मौसम है, आम की चटनी (Aam ki Meethi Chatni) अचार मुरब्बा खूब बनाइये,  आम की मीठी चटनी खट्टा मीठा स्वाद  बच्चों को परांठे और ब्रेड के साथ बहुत पसन्द आयेगा.  आप इस चटनी को चाट, दही बड़े इत्यादि में भी डाल कर खा सकते हैं. तो आइये बनाते हैं चटखारेदार आम की मीठी चटनी.
<h3>आवश्यक सामग्री - Ingredients for Sweet Mango Chutney</h3>
कच्चे आम - 500 ग्राम<br/>
चीनी - 500 ग्राम<br/>
अदरक पाउडर (सोंठ पाउडर) - 1 छोटी चम्मच<br/>
काला नमक -  1/2 छोटी चम्मच<br/>
सादा नमक - 1/2 छोटी चमम्च (स्वादानुसार)<br/>
गरम मसाला - आधा छोटी चम्मच<br/>
किशमिश - 1 टेबल स्पून
<h3>विधि - How to make Sweet Mango Chutney</h3>
आम को धोइये, पानी सुखा कर छीलिये, आम के गूदे को बड़े बड़े टुकड़े काट लीजिये.<br/>
<br/>
आम के टुकड़े और आधा कप पानी डाल कर धीमी आग पर उबलने के लिये रखिये, जब आम के टुकड़े नरम हो जांय तब आम को चमचे से मैस करके, चीनी और काला नमक, सादा नमक और अदरक पाउडर डाल कर पकाइये, चीनी पूरी तरह घुल जाय.  आम और चीनी का गाड़ा मिश्रण जैसा हो जाय तब तक चटनी को पकाइये, यदि चटनी गाड़ी लग रही हो तो आवश्यकतानुसार पानी डालकर अच्छी तरह पका लीजिये, आग बन्द कर दीजिये. चटनी में गरम मसाला मिला दीजिये.  अगर आपको चटनी में आम के रेशे दिखाई दे रहे हों तो उसे मोटी छलनी में छान लीजिये. चटनी में किशमिश डाल कर मिलाइये.   किशमिश 1-2 घंटे में फूल कर मोटे हो जाते है जो खाने में बहुत ही स्वादिष्ट लगते हैं. <br/>
<br/>
चटनी के ठंडा होने पर सूखे और साफ डिब्बे में भर कर रख लीजिये, यह चटनी महिने से भी ज्यादा दिन तक रख कर प्रयोग मे लाई जा सकती है.  आप इस चटनी को फ्रीजर में रख कर प्रयोग में लाये तो साल भर भी खराब नही होगी. <br/>
<br/>
जब भी आप आलू भल्ले, दही बड़े या कोई भी चाट बनायें, मीठी चटनी (Sweet Mango Chutney) के साथ खायें. </font>
</body>
</html>
