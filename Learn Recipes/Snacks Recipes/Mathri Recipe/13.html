<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पोटली समोसा</h2>
पोटली समोसा, पोटली जैसे बहुत सुदर, एकदम अलग और बहुत ही स्वादिष्ट होते हैं.  सामान्य समोसे की अपेक्षा पोटली समोसा (Potli Samosa) आकार में छोटे होते हैं और इन्हैं किसी भी पार्टी में स्टार्टर के रूप में  या किसी भी खास अवसर  परोसा जा सकता है, शाम को हल्की फुल्की भूख में,स्नेक्स के रूप में बना कर खाया जा सकता है. <br/>
<br/>
सामान्यतया इन पोटली समोसा (Matar Potli Samosa)  में आलू और मटर की मसाला स्टफिंग बना कर भरी जाती है लेकिन आप अपनी मर्जी के अनुसार इनमें मावा, खजूर, पनीर, टोफू, भुनी हुई दाल आदि भी भरकर पोटली समोसा बना सकते हैं.
<h3> आवश्यक सामग्री - Ingredients for Potli Samosa </h3>
आटा लगाने के लिये: <br/>
<br/>
मैदा  - 1 कप<br/>
नमक - 1/4 छोटी चम्मच<br/>
तेल या घी - 2- 2 1/2 टेबल स्पून<br/>
तेल - समोसे तलने के लिये<br/>
<br/>
स्टफिंग के लिये:<br/>
<br/>
आलू- 2 मीडियम आकार के ( उबले हुये)<br/>
हरे मटर के दाने - 1/4 कप<br/>
पनीर - 1 1/2 इंच का चौकोर टुकड़ा<br/>
काजू - 4-5 ( छोटे छोटे कटे हुये)<br/>
किशमिश - 1 टेबल स्पून<br/>
हरी मिर्च - 1 (बारीक कटी हुई)<br/>
नमक - 1/4 छोटी चम्मच<br/>
लाल मिर्च पाउडर - 1/4 छोटी चम्मच से आधी<br/>
गरम मसाला - 1/4 छोटी चम्मच से आधा<br/>
हरा धनियां - 2 टेबल स्पून (बारीक कतरा हुआ)
<h3> विधि: - How to make Potli Samosa </h3>
मैदा में नमक और तेल मिला कर अच्छी तरह मिलाइये, पानी की सहायता से पूरी के आटे से भी सख्त आटा गूथ कर तैयार कीजिये. गुथे आटे को 3-4 मिनिट मसल मसल कर चिकना होने तक गूंथिये. गुथे आटे को ढककर, 20 मिनिट के लिये रख दीजिये ताकि आटा फूल का सैट हो जाय. <br/>
<br/>
जब तक आटा सैट होता है, तब तक समोसे के लिये स्टफिंग बनाकर तैयार कर लेते हैं. <br/>
<br/>
पैन गरम कीजिये और 1 -2 छोटी चम्मच तेल डाल कर गरम कीजिये. आलू छील कर बारीक तोड़ लीजिये. पैन में हरी मिर्च, मटर के दाने डालकर मैस करते हुये 2 मिनिट भूनिये, मैस्ड अलू, पनीर के टुकड़े, काजू के टुकड़े और किशमिश, धनियां पाउडर , लाल मिर्च पाउडर, नमक, गरम मसाला और हरा धनिया डालकर, स्टफिंग को 2-3 मिनिट भूनते हुये पकाइये. समोसे के लिये स्टफिंग बनकर तैयार है. <br/>
<br/>
गुथे आटे को मसल कर थोड़ा और चिकना कीजिये और गुथे आटे से छोटी छोटी लोई बनाकर तैयार कर लीजिये (इतने आटे से 8-10 लोइया बनाई जा सकती हैं). <br/>
<br/>
लोइयों को कपड़े से ढककर रखिये ताकि वे सूखे नहीं, एक लोई निकालिये और पतली पूरी बेलिये, पूरी को बहुत अधिक पतला नहीं करनी है. बेली हुई पूरी को दायें हाथ की हथेली पर रखिये. 1 - 1 1/2 चम्मच स्टफिंग पूरी के बीच में रखिये और ऊपर से आधा इंच छोड़ते हुये सारी गोलाई में ऊंगली से पानी लगाइये, पूरी को दूसरे हाथ से उठाकर स्टफिंग  को पोटली के आकार में बन्द कीजिये,  और अब दूसरे हाथ की उंगलियों और अंगूठे की मदद से  से पोटली को स्टफिंग के ऊपर और बाहरी हिस्से से आधा इंच छोड़ते हुये दबाकर चिपका दीजिये.  सारे पोटली समोसे इसी तरह तैयार कर लीजिये. <br/>
<br/>
कढ़ाई में तेल डालकर गरम कीजिये. मीडियम गरम तेल में 3-4 या जितने समोसे एक बार कढ़ाई में आ जाय उतने डाल दीजिये और समोसे को मीडियम और धीमी आग पर गोल्डन ब्राउन होने तक तल कर किसी प्लेट में नेपकिन बिछा कर निकाल कर रखिये. सारे पोटली समोसे तल कर तैयार कर लीजिये. <br/>
<br/>
गरमा गरम पोटली समोसे (Potali Samosa) तैयार है, पोटली समोसे को हरे धनियां की चटनी या टमाटर सास के साथ परोसिये और खाइये.
<h3> सुझाव: </h3>
समोसे में ड्राई फ्रूट को, दरदरा पीस कर, मसाले मिलाकर या मूंग की दाल को भिगो कर, दरदरी पीस कर, मसाले के साथ, तेल में आच्छी तरह भूनकर बनाई गई स्टफिंग कई दिन चलती है, ये स्टफिंग मुंगदाल के मिनी समोसा में भर कर बनाई गई है, या बेसन भून कर मसाले मिला कर स्टफिंग बनायें, या सत्तू को तेल मसाले मिलाकर, भून कर स्टफिंग बनायें, ये स्टफिंग के साथ बने पोटली समोसे 15 दिन तक रख कर खाये जा सकते हैं. </font>
</body>
</html>
