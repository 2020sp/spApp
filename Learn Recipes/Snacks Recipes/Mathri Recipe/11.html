<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">निमकी</h2>
नमकपारे जैसे कुरकुरे लेकिन कई परतों वाले और कलोंजी का खास स्वाद समेटे निमकी दिखने में बोम्बे काजा जैसे होते हैं, लेकिन स्वाद में नमकीन मसालेदार. इन्हें चाहें तो मसाला की तरह खायें चाहे तो कसूंदी या धनिया चटनी के साथ खायें, दोनों तरह खाने से इसका अद्भुत स्वाद आपको बेहद पसंद आयेगा.
<h3> आवश्यक सामग्री - Ingredients for Nimki </h3>
मैदा - 1 कप<br/>
तेल मैदा में डालने के लिये - 2 टेबल स्पून<br/>
नमक - 1/4 छोटी चम्मच<br/>
कलोंजी - 1/4 छोटी चम्मच<br/>
चाट मसाला - 1/4 छोटी चम्मच<br/>
तेल - निमकी तलने के लिये<br/>
<br/>
साटा बनाने के लिये<br/>
<br/>
मैदा - 1 टेबल स्पून<br/>
देशी घी - 1 टेबल स्पून
<h3> विधि - How to make Nimki. </h3>
मैदा को किसी बर्तन में निकाल लीजिये, तेल, नमक और कलोंजी मैदा में डालकर अच्छी तरह मिला दीजिये, थोड़ा थोड़ा पानी डालते हुये पूरी के आटे से भी सख्त आटा गूंथ कर तैयार कीजिये. आटे को ढककर 15-20 मिनिट के लिये रख दीजिये, आटा फूल कर सैट हो जायेगा.<br/>
<br/>
घी और 1 टेबल स्पून मैदा को मिला कर, फैट कर साटा तैयार कर लीजिये. <br/>
<br/>
तैयार आटे को मसल मसल कर गोल लोई बना लीजिये. लोई को 10-12 इंच के व्यास में परांठे की तरह पतला बेल लीजिये. बेले हुये परांठे के ऊपर साटा डालकर, परांठे के ऊपर सरफेस पर चारों ओर फैलाइये, और ऊपर से चाट मसाला छिड़क दीजिये.<br/>
<br/>
अब साटा लगे परांठे को रोल कीजिये. रोल को 1/2 - 3/4 सेमी की चौड़ाई में गोले काट कर तैयार कर लीजिये. रोल के गोलों को अलग कीजिये और उसकी लोई बना लीजिये. सारी लोई बनाकर तैयार कर लीजिये.<br/>
<br/>
एक लोई उठाइये, चकले पर रखिये और बेलन की सहायता से 3 इंच के व्यास में परांठे की तरह बेलिये, बेली हुई पूरी को आधा करते हुये अर्धचन्द्राकार आकार में मोड़ लीजिये, अब इसे और आधा करते हुये तिकोने आकार में मोड़ लीजिये, अब फोर्क की सहायता से 4-5 प्रिक कीजिये, दोनों ओर प्रिक कर लीजिये. सारे निमकी बेलकर, मोड़कर, और प्रिक करके तैयार कर लीजिये. <br/>
<br/>
कढ़ाई में तेल डालकर गरम कीजिये, तेल को मीडियम गरम कीजिये, जितनी निमकी एक बार में कढ़ाई में आ जाय उतनी डालकर निमकी को मीडियम और धीमी आग पर गोल्डन ब्राउन होने तक तलिये (एक बार निमकी तलने 10-12 मिनिट लग जाते हैं). तले हुये निमकी प्लेट में बिछे नैपकिन पेपर पर निकाल लीजिये. सारे निमकी इसी प्रकार तल कर तैयार कर लीजिये. <br/>
<br/>
खस्ता कुरकुरे निमकी (Kurkuri Nimki) तैयार है, निमकी को पूरी तरह ठंडा होने के बाद एअर टाइट कन्टेनर में भर कर रख लीजिये, और 2 महिने तक खाते रहिये.
<h3> सुझाव:- </h3>
निमकी को धीमी और मीडियम आग पर ही तलना है, तेज आग पर तले गये निमकी अन्दर से कच्चे रह जाते हैं. </font>
</body>
</html>
