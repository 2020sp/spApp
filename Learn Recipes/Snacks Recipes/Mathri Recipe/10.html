<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">राइस पपड़ी </h2>
हम बेसन पापडी और मैदा की कुरकुरी पापडी बनाते रहते हैं.  इन दोनों पापड़ी के कुरकुरे पन से अलग खास तरह की कुरकुरी चावल के आटे की पापड़ी का स्वाद आपको बेहद पसंद आयेगा.
<h3> आवश्यक सामग्री - Ingredients for Rice Papdi Recipe </h3>
चावल का आटा - 3/4 कप ( 100 ग्राम)<br/>
नमक - 1/4 छोटी चम्मच (स्वादानुसार)<br/>
अजवायन - 1/4 छोटी चम्मच से कम<br/>
काली मिर्च - 1/4 छोटी चम्मच से कम, दरदरी की हुई<br/>
तेल - 2 छोटी चम्मच, आटे में डालकर गूंथने के लिये<br/>
चाट मसाला - आधा छोटी चम्मच<br/>
तेल - पपड़ी तलने के लिये
<h3> विधि: - How to make Chawal ki Papdi </h3>
आटे को बड़े प्याले में निकाल लीजिये, नमक, अजवायन को क्रस करके, काली मिर्च और एक चम्मच तेल डालकर मिला दीजिये. पानी की सहायता से चपाती जैसा सोफ्ट आटा लगाकर तैयार कर लीजिये (इतना आटा गूथने में आधा कप से थोड़ा ज्यादा पानी लगा है). आटे के ऊपर थोड़ा तेल लगाकर चिकना कर लीजिये, अच्छी तरह बाइन्ड करके, लोई पेड़ा जैसा बना लीजिये, और इस लोई को पकाने के लिये पतली पोलीथिन या क्लिंज फिल्म में अच्छी तरह लपेट लीजिये. <br/>
<br/>
क्लिंज फिल्म में लपेटे आटे को माइक्रोवेव में रखिये और अधिकतम तापमान पर 1 मिनिट माइक्रोवेव कर लीजिये. आटा थोड़ा पक गया है और पहले की अपेक्षा थोड़ा सख्त हो गया है, अब इसे खोलिये और थाली में डालकर गरम गरम ही मसल मसल कर नरम कीजिये, हाथ पर तेल लगा लीजिये, आटा नरम और चिकना हो गया है. आटे से छोटी छोटी लोइया तोड़कर बना लीजिये. इतने आटे से 22 -24 लोई बनकर तैयार हो जायेंगी. एक लोई उठाइये और पतली पपड़ी बेलकर थाली में लगाकर रख लीजिये, पपड़ी आसानी से बेली जा सकती हैं, अगर आटा चिपक रहा हो तो लोई को पोलीथिन के बीच में रखकर पपड़ी को बेल कर तैयार कर लीजिये. सारी पपड़ी बेल कर तैयार कर लीजिये. <br/>
<br/>
कढ़ाई में तेल डालकर गरम कीजिये. तेल गर्म होने पर 4-5 या जितनी पपड़ी कढ़ाई में एक बार में आ जाय उतनी डाल दीजिये और मीडियम हाई आग पर पपड़ी को दोंनो ओर गोल्डन ब्राउन होने तक तल कर प्लेट में बिछे नैपकिन पेपर के ऊपर निकाल कर रख लीजिये, सारी पपड़ी इसी तरह तल कर तैयार कर लीजिये.<br/>
<br/>
तली हुई गर्म पपड़ी (Rice Papdi) के ऊपर चाट मसाला डाल कर मिला दीजिये, चाट मसाला पपड़ी के ऊपर चिपक जाता है. पपड़ी के ठंडा होने पर इन्हैं एअर टाइट कन्टेनर में भर कर रख दीजिये और 2 महिने तक खाते रहिये.
<h3> सुझाव: </h3>
गुथे हुये आटे को भाप में भी पकाया जा सक्ता हैं.<br/>
पपड़ी को बहुत अधिक गरम तेल और एकदम कम गरम तेल में न तलें. </font>
</body>
</html>
