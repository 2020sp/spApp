<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">हरे चने की कचौड़ी </h2>
छुट्टी के दिन के नाश्ते के लिये कुछ स्पेशल बनाया जाय तो परिवार के सभी लोग बहुत खुश होंगे, आज हम हरे चने की स्पेशल कचौड़ी बनायेगे, जो बहुत ही स्वादिष्ट होती हैं, तो आइये हरे चने (छोलिया) की कचौड़ी (Green Chickpeas Kachori) बनाना शुरू करते हैं.
<h3> आवश्यक सामग्री - Ingredients for Cholia Kachori</h3>
मैदा - 2 कप<br/>
हरे चने (Fresh green chickpea) - 1 कप<br/>
हरा धनियां - 2 टेबल स्पून (बारीक कटा हुआ)<br/>
अदरक - 1 इंच टुकड़ा (कद्दूकस किया हुआ)<br/>
हरी मिर्च - 1-2 बारीक कटी हुई<br/>
सोंफ पाउडर - आधा छोटी चम्मच<br/>
धनियां पाउडर - आधा छोटी चम्मच<br/>
नमक - 3/4 छोटी चम्मच (स्वादानुसार)<br/>
जीरा - 1/4 चम्मच<br/>
हींग - 1 पिंच<br/>
लाल मिर्च - 1/4 छोटी चम्मच से कम<br/>
गरम मसाला - 1/4 से आधा<br/>
अमचूर पाउडर - 1/4 छोटी चम्मच<br/>
तेल - 1/4 कप आटे में डालकर गूथने के लिये<br/>
तेल - कचौरी तलने के लिये
<h3> विधि - How to make Cholia Kachori</h3>
मैदा को किसी बर्तन में निकालिये, तेल और आधा छोटी चम्मच से थोड़ा कम नमक आटे में डालकर अच्छी तरह मिलाइये. मैदा को थोड़ा थोड़ा पानी डालकर चपाती जैसा नरम आटा गूंथ कर तैयार कर लीजिये. आटे को ढककर 20 मिनिट के लिये रख दीजिये, ताकि आटा फूल कर सैट हो जायेगा और तब तक हरे चने से पिठ्ठी बनाकर तैयार कर लेते हैं. <br/>
<br/>
पिठ्ठी बनाइये - Stuffing for Green Chikpea Kachori<br/>
<br/>
चने को अच्छी तरह धो कर हल्का दरदरा पीस लीजिये, पैन गरम कीजिये और 1 चमचा तेल डाल कर गरम होने दीजिये, गरम तेल में हींग और जीरा डालिये, जीरा भुनने पर अदरक पेस्ट, हरी मिर्च थोड़ा सा भूनकर पिसे हुये हरे चने डालिये, नमक, धनियां पाउडर, सोंफ पाउडर, अमचूर पाउडर, गरम मसाला, और लाल मिर्च डालकर सारी चीजों को मिलाते हुये पिठ्ठी को 3-4 मिनिट भूनेंगे. पिठ्ठी बन कर तैयार है. <br/>
<br/>
अब तक आटा भी सैट हो कर तैयार हो गया है, आटे से छोटी छोटी एक नीबू के बराबर की लोई तोड़ कर तैयार कर लीजिये, इतने आटे से 11 लोई तोड़ ली हैं.  एक लोई उठाकर हाथ पर उंगलियों की सहायता से थोड़ा बढ़ाइये. 1 छोटी चम्मच फिलिंग डालकर आटे को चारों ओर से उठाकर फिलिंग को अच्छी तरह बन्द कर दीजिये. सारी कचौड़ियों को इसी प्रकार भर कर तैयार कर लीजिये. <br/>
<br/>
कढ़ाई में तेल डाल कर गरम कीजिये, भरी हुई कचौड़ियां हाथ से या बेलन की सहायता से 2-3 इंच के व्यास में बढ़ा लीजिये, तेल कम गरम होने पर ही, 3-4 या जितनी कचौड़ी कढ़ाई में आसानी से आ जाय उतनी डाल दीजिये, धीमी और मीडियम गैस पर कचौड़ियों को दोंनो ओर से हल्का ब्राउन होने तक तक तल कर निकाल लीजिये. सारी कचौड़ी इसी तरह तल का तैयार कर लीजिये. <br/>
<br/>
कचौड़ियों को एक दम ठंडा होने तक हवा में खुला ही रहने दीजिये. हरे चने की कचौड़ियों को हरे धनिये की चटनी, मीठी चटनी के साथ परोसिये और खाइये.  हरे धनिये की कचौड़ी को 4 दिन तक रख कर खाया जा सकता है. </font>
</body>
</html>
