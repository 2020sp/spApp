<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">आलू की कचौड़ी</h2>
आफिस की छुट्टी या बच्चों के स्कूल की छुट्टी हो, सुबह के नाश्ते में कुछ अलग होना ही चाहिये. तो क्यों न छुट्टी के दिन हम आलू की कचौड़ी बनायें, क्या ख्याल है आपका? <br/>
<br/>
आलू की कचौड़ियां (Aloo Kachori) खाने में जितनी अधिक स्वादिष्ट होती हैं, बनाने में उतनी ही आसान हैं.  अगर आप पिकनिक पर जा रहे हैं, तो भी इन्हैं बनाकर ले जाइये, ये (Alu Kachori) वहां भी आपको बहुत अच्छी लगेगी.  तो आइये आलू की कचौड़ी बनाना शुरू करें.
<h3> आवश्यक सामग्री - Ingerdients for Aloo Kachori </h3>
कचौड़ी के लिये आटा तैयार करने के लिये:<br/>
मैदा या आटा - 300 ग्राम (तीन छोटी कटोरी)<br/>
सूजी (रवा) -  100 ग्राम (एक छोटी कटोरी)<br/>
नमक - स्वादानुसार( आधी छोटी चम्मच )<br/>
खाना सोडा -  एक चौथाई छोटी चम्मच (यदि आप चाहें)<br/>
तेल - 2 टेबिल स्पून<br/>
<br/>
कचौड़ी के अन्दर आलू भरने के लिये :<br/>
<br/>
आलू - 300 ग्राम (5-6)<br/>
तेल - एक टेबिल स्पून<br/>
जीरा - आधा छोटी चम्मच<br/>
धनियां पाउडर - 1 1/2 छोटी चम्मच<br/>
हरी मिर्च - 2 (बारीक कतर लीजिये)<br/>
अदरक - 1 1/2 इंच लम्बा टुकड़ा(कद्दूकस करलीजिये)<br/>
अमचूर पाउडर - आधा छोटी चम्मच<br/>
गरम मसाला - एक चौथाई छोटी चम्मच<br/>
नमक - आधा छोटी चम्मच<br/>
तेल - कचौड़ीयां तलने के लिये
<h3> विधि - How to make Aloo Kachori </h3>
सबसे पहले आलू को कुकर में उबालने के लिये रख दीजिये.  जब तक आलू उबलेंगे तब तक हम कचौड़ी का आटा लगा लेते हैं. <br/>
<br/>
मैदा और सूजी को किसी बर्तन में छान लीजिये, नमक और बेकिंग सोडा डालिये,  तेल भी  डाल दीजिये और हाथ से इन सभी को अच्छी तरह मिला लीजिये. <br/>
<br/>
गुनगुने पानी की सहायता से नरम आटा (जैसा चपाती बनाने के लिये गूथा जाता है) गूथिये.  आटे को ढककर आधा घंटे के लिये रख दीजिये. <br/>
<br/>
कुकर से आलू निकाल कर छील लीजिये.  आलू को बारीक तोड़ लिजिये, एक छोटी कढ़ाई में तेल डालकर गरम कीजिये.  गरम तेल में जीरा डालिये, जीरा भुनने के बाद, धनियां पाउडर, हरी मिर्च, अदरक, आलू, नमक डाल कर आलू को चमचे से चलाते हुये 2-3 मिनिट तक भून लीजिये. <br/>
<br/>
गुथे हुये आटे से थोड़ा सा आटा (1 नीबू के बराबर) तोड़िये.  आटे को हथेली पर रखकर, उंगलियों की सहायता से बड़ाइये, उसमें थोड़ी गहराई बनाइये, और एक या डेड़ छोटी चम्मच आलू का मिश्रण उस पर रखिये, उंगलियों की सहायता से चारों तरफ से आटे को उठाकर मिलाइये, दबाकर बन्द कर दीजिये.  बन्द कचौड़ी को हथेली पर रखिये, और दूसरी हथेली की सहायता से दबाकर चपटा कीजिये, चकले पर रखकर कम दबाब देते हुये, बड़ा लीजिये.  सारी कचौडियां इसी तरह तैयार करनी है. <br/>
<br/>
अब कचौड़ी तलने के लिये, कढाई में तेल डालकर गरम कीजिये. गरम तेल में कचौड़िया डाल कर, मीडियम आग पर,  दोंनो तरफ ब्राउन होने तक तलिये. <br/>
<br/>
प्लेट या डलिया में नैपकिन पेपर बिछाइये.  कचौड़ियां निकाल कर इस प्लेट में रखिये. सारी कचौड़ियां इसी तरह सेक कर तैयार कर लीजिये.  गरमा गरम कचौड़ियां हरी और मीठी चटनी के साथ खाइये. <br/>
<br/>
चार लोगों के लिये<br/>
समय - 50 मिनिट </font>
</body>
</html>
