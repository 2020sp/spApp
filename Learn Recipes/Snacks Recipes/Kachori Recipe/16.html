<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">आलू समोसा</h2>
बाहर से एकदम कुरकुरी परत में आलू और मसाले भरकर बनाये हुये आलू समोसे किसे पसन्द नहीं आते ? सर्वाधिक लोकप्रिय स्ट्रीट फूड में से एक आलू भरे समोसे बनाना कतई मुश्किल नहीं है.  आज ही शाम की चाय के साथ इन्हें बनाकर देखिये.
<h3> आवश्यक सामग्री - Ingredients for Punjabi Aloo Samosa Recipe </h3>
समोसे के लिये आटा लगाने के लिये. <br/>
<br/>
मैदा - 2  कप( 250 ग्राम)<br/>
घी -  1/4 कप ( 60 ग्राम)<br/>
नमक   - 1/2  छोटी चम्मच (स्वादानुसार)<br/>
<br/>
समोसे में भरने के लिये पिठ्ठी बनाने के लिये.<br/>
<br/>
आलू   - 400 ग्राम ( 4 मीडियम साइज के आलू)<br/>
हरे मटर के दाने  - 1/2 कप (यदि आप चाहें तो)<br/>
काजू  - 10 -12 (यदि आप चाहें)<br/>
किशमिश  - 25 -30 (यदि आप चाहें तो)<br/>
हरी मिर्च  - 2-3 बारीक कतर लीजिये<br/>
अदरक - 1  इंच लम्बा टुकड़ा (कद्दूकस कर लीजिये)<br/>
हरा धनियां -  2 टेबल स्पून (बारीक कतरा हुआ)<br/>
धनियाँ पाउडर - 1 छोटी चम्मच<br/>
गरम मसाला - 1/4 छोटी चम्मच<br/>
अमचूर पाउडर - 1/2 छोटी चम्मच<br/>
नमक  - 3/4 छोटी चम्मच या स्वादानुसार<br/>
तलने के लिये - तेल
<h3> विधि - How to make Samosa Recipe </h3>
सबसे पहले आलू को उबलने रख दीजिये. <br/>
<br/>
मैदा में घी और नमक डालिये, अच्छी तरह मिला लीजिये.  गुनगुने पानी की सहायता से थोड़ा सख्त आटा गूंथ लीजिये.  आटे को सैट होने के लिये 15 - 20 मिनिट के लिये ढककर रख दीजिये.
समोसे में भरने के लिये पिट्ठी तैयार करें. <br/>
<br/>
उबाले हुये आलुओं को छील लीजिये, और हाथ से बारीक तोड़ लीजिये.  पैन गर्म कीजिये, 1 चम्मच तेल डालिये, गर्म तेल में अदरक, हरी मिर्च और हरी मटर के दाने डालकर मिक्स कीजिये, ढककर 2 मिनिट पकने दीजिये,  हरी मटर थोड़ी नर्म हो जायेगी.  बारीक तोड़े हुये आलू डालिये,  नमक, हरी मिर्च, हरा धनियां,  धनियां पाउडर, गरम मसाला, अमचूर पाउडर, किशमिश और काजू डालिये और अच्छी तरह मिलने तक मिला दीजिये. समोसे में भरने के लिये पिठ्ठी तैयार है. <br/>
<br/>
गुंथे हुये आटे से 7-8  बराबर के आकार के गोले बना लीजिये. एक गोला लेकर बेलन से करीब 8 - 10 इंच के व्यास का बेल लीजिये .  बेली हुई पूरी थोड़ी मोटी ही रहनी चाहिये. <br/>
<br/>
बले गये पूरी को दो बराबर के भागों में चाकू की सहायता से काट लीजिये. एक भाग को तिकोन बनाते हुये मोड़ें (तिकोन बनाते समय दोनों सिरे पानी से अवश्य चिपकाइये, तिकोन बनाने का तरीका वीडियो से देखा जा सकता है). <br/>
<br/>
तिकोन में आलू की पिट्ठी भरिये. पिठ्ठी भरने के बाद, पीछे के किनारे में एक प्लेट डाल दीजिये, ऊपर के दोनों किनारों को पानी की सहायता से चुपका दीजिये.  देखिये समोसे का आकार सही है.  इसी तरह से सारे समोसे तैयार कर लीजिये. <br/>
<br/>
समोसे तलने के लिये कढ़ाई में तेल डालकर गरम कीजिये.  गरम तेल में 4-5  समोसे डालिये और ब्राउन होने तक तलिये, समोसे तलते समय गैस फ्लेम मीडियम ही रहे.  कढ़ाई से समोसे निकाल कर,  प्लेट पर बिछे नैपकिन पेपर पर रख लीजिये.  सारे समोसे को इसी तरह तल कर निकाल लीजिये. <br/>
<br/>
गरमा गरम समोसे (Samosa) तैयार हैं. समोसे को हरे धनिये की चटनी और मीठी चटनी  के साथ परोसिये और खाइये.
<h3> सुझाव: </h3>
समोसे का आटा गूथने के समय घी डाला है, इसकी जगह तेल भी डाला जा सकता है.<br/>
<br/>
आप चाहें तो ड्राई फ्रूट नहीं डालें.  यदि आप चाहें तो पनीर के छोटे छोटे टुकड़े हल्के ब्राउन होने तक तल कर डाले जा सकते हैं. </font>
</body>
</html>
