<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">बेसन कचौरी </h2>
उरद दाल (Urad Dal kachori), आलू (Alu Kachori) या स्वीट कार्न कचौरी की तुलना में बेसन मसाला कचौरी की शेल्फ लाइफ अधिक होती है. यदि आप घर से बाहर की दिन के लिये घूमने के लिये भी जा रहे हैं तो यह कचौरी बना कर ले जा सकते हैं. आसानी ने बनने वाली कुरकुरी, खस्ता बेसन की कचौरी आप सभी को बहुत पसंद आयेंगी
<h3>आवश्यक सामग्री - Ingredients for Besan Kachori</h3>
<h4> कचौरी के आटा के लिये - Ingredients for Kachori dough</h4>
मैदा - 2 कप (250 ग्राम)<br/>
घी या तेल - 1/4 कप ( 60 - 70 ग्राम)<br/>
नमक - 1/2 छोटी नमक
<h4> स्टफिंग - Ingredients for Kachori Stuffing</h4>
बेसन - 1/2 कप ( 60 - 65 ग्राम)<br/>
जीरा - आधा छोटी चम्मच<br/>
हींग - 1 पिंच<br/>
हरी मिर्च - 1-2 बारीक कटी हुई<br/>
अदरक - 1/2 इंच कद्दूकस करके या अदरक पेस्ट आधा छोटी चम्मच<br/>
लाल मिर्च - 1/4 छोटी चम्मच<br/>
गरम मसाला - 1/2 छोटी चम्मच<br/>
अमचूर पाउडर - 1/2 छोटी चम्मच<br/>
धनियां पाउडर - 1/2 छोटी चम्मच<br/>
सोंफ पाउडर दरदरा कुटा - 1 छोटी चम्मच<br/>
नमक - आधा छोटी चम्मच (स्वादानुसार) <br/>
तेल - कचौरी तलने के लिये
<h4> विधि - How to make Khasta Besan Kachori</h4>
मैदा में घी पिघला कर डाल दिजिये और नमक डालकर अच्छी तरह मिला दीजिये. पानी की सहायता से परांठे के आटे जैसा सोफ्ट आटा लगाकर तैयार कर लीजिये (आटे को ज्यादा नहीं मसलना है, जैसे ही आटा अच्छी तरह इकठ्ठा हो जाय, कचौरी का आटा तैयार है). आटे को 20 मिनिट ढककर रख दीजिये, ताकि वह फूल कर सैट हो जाय, जब तक आटा सैट होता है तब तक स्टफिंग बनाकर तैयार कर लीजिये. <br/>
<br/>
स्टफिंग बनाIईये<br/>
<br/>
कढ़ाई में 2 टेबल स्पून तेल डालकर गरम कर लीजिये, गरम तेल में जीरा और हींग डाल दीजिये, जीरा भुनने के बाद हरी मिर्च, अदरक डालिये और मसाले को थोड़ा सा चलाते हुये भून लीजिये, धनियां पाउडर, सोंफ पाउडर डालिये और मसाले में मिक्स कर दीजिये, बेसन डालिये और लगातार चलाते हुये बेसन को थोड़ा सा भून लीजिये, अब बेसन में अमचूर पाउडर, गरम मसाला, नमक और लालमिर्च पाउडर डाल दीजिये और बेसन को अच्छी महक आने तक भून लीजिये. स्टफिंग तैयार है. स्टफिंग को प्याले में निकाल लीजिये ताकि वह जल्दी से ठंडी हो जाय. <br/>
<br/>
कचौरी बनाइये:<br/>
<br/>
आटे को हल्का सा मसल कर ठीक कर लीजिये, अब आटे से 10-12 लोई तोड़कर तैयार कर लीजिये, एक लोई उठाइये और हाथ से थोड़ा 2 इंच के व्यास में बड़ा कर लीजिये, इसे बेल कर बड़ा कर सकते हैं, और इसको कटोरी जैसा आकार दे दीजिये, इसके ऊपर 1 छोटी चम्मच स्टफिंग रखें और आटे को चारों ओर से उठाकर बन्द कर दीजिये. कचौरी भर कर तैयार हो गई है, इस तरह सारी कचौरी भर कर तैयार कर लीजिये.<br/>
<br/>
कढ़ाई में तेल डालकर गरम कीजिये. कचौरी को हाथ से 2.5 - 3 इंच के व्यास में बेल कर या हाथ से बड़ा लीजिये और मीडियम गरम तेल में डालिये, एक बार में 3-4 या जितनी कचौरी कढ़ाई में आ जाय उतनी कचौरी कढ़ाई में डाल दीजिये. कचौरी के फूलने और तैर कर आने पर पलट दीजिये, कचौरी को पलट पलट कर गोल्डन ब्राउन होने तक तल लीजिये. तली कचौरी निकाल कर प्लेट में बिछे नैपकिन पर या डलिया में रख लीजिये. सारी कचौरी तल कर तैयार कर लीजिये. <br/>
<br/>
गरमा गरम बेसन की खस्ता कचौरी तैयार है, बेसन की कचौरी को आलू मसाला सब्जी, हरी चटनी या टमाटर सास (Tomato Ketchup)  के साथ सर्व कीजिये और खाइये. बेसन की कचौरी को पूरी तरह ठंडा होने के बाद कन्टेनर में भर कर रख लीजिये और 8-10 दिन तक खाते रहिये. <br/>
<br/>
इतनी सामग्री 10 - 12 कचौरी के लिये पर्याप्त है.
<h3> सुझाव:</h3>
कचौरी के लिये स्टफिंग अगर सूखी दिख रही हो तो उसमें थोड़ा तेल डालकर मिला सकते हैं.<br/>
<br/>
कचौरी को मीडियम गरम तेल में डालकर, मीडियम और धीमी आग पर तलिये, कचौरिया बहुर ही खस्ता और अच्छी बनेंगी, एक बार की कचौरी तलने में 10 -12 मिनिट लग जाते हैं. </font>
</body>
</html>
