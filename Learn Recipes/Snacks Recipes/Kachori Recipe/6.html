<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">बेक्ड कचौरिया </h2>
अगर आप कचौरियों को पसंद करते हैं और तेल खाने से बचना चाहते हैं तो बेक की हुई खमीर उठाये हुये आटे से बनी आलू  बेक्ड कचौरिया (Baked Kachori) आपको बहुत पसंद आयेंगी. लगभग इसी रेसीपी को कचौरी की शक्ल में न बनाकर गोल शक्ल में बनाकर आलू मसाला बन (Potato Stuffed Masala Bun) भी बनाये जाते हैं. तो आईये आज बेक्ड कचौरिया उर्फ आलू मसाला बन बनाते है.
<h3>आवश्यक सामग्री - Ingredients for Baked Kachori Recipe</h3>
<h4> आटा लगाने के लिये - Ingredients for Kachori Covering</h4>
मैदा - 2 कप<br/>
तेल - 3 टेबल स्पून<br/>
नमक - 1 छोटी चम्मच<br/>
चीनी - 1 छोटी चम्मच<br/>
इन्सटेन्ट ड्राई यीस्ट - 3/4 छोटी चम्मच या<br/>
एक्टिव ड्राय यीस्ट 1 छोटी चम्मच
<h4> कचौरियों में भरने के लिये: - Ingredients for Stuffing</h4>
आलू - 2 मीडियम साइज के उबले हुये<br/>
हरे मटर के दाने - 1/2 कप<br/>
हरा धनियां - 2 टेबल स्पून<br/>
जीरा - 1/4 छोटी चम्मच<br/>
हींग - 1 पिंच<br/>
हरी मिर्च - 1 बारीक कटी हुई<br/>
अदरक - 1/2 इंच टुकड़ा कद्दूकस किया हुआ<br/>
हल्दी पाउडर - 1/4 छोटी चम्मच से आधा<br/>
धनियां पाउडर - 1/2 छोटी चम्मच<br/>
सोंफ पाउडर - 1/2 छोटी चम्मच<br/>
लालमिर्च पाउडर - 1/4 छोटी चम्मच से कम<br/>
गरम मसाला - 1/4 छोटी चम्मच से आधा<br/>
अमचूर पाउडर - 1/4 छोटी चम्मच
<h4> विधि - How to make Baked Kachori or Masala Bun</h4>
कचौरियों के लिये आटा गूथ कर तैयार कीजिये, मैदा को किसी बर्तन में निकालिये, आटे में बीच में जगह बनाइये, चीनी, इन्सटेन्ट ड्राई यीस्ट (इन्सटेन्ट ड्राई यीस्ट को गुनगुने पानी में डालकर अलग से एक्टिब करने की आवश्यकता नहीं है) और आधा छोटी चम्मच नमक और 2 छोटी चम्मच तेल डाल कर, मैदा में अच्छी तरह मिक्स कर लीजिये. <br/>
<br/>
गुनगुने पानी की सहायता से थोड़ा थोड़ा पानी डालकर चपाती जैसा नरम आटा तैयार कर लीजिये, आटे को 4-5 मिनिट तक मसल मसल कर चिकना होने तक गूथ लीजिये (इतना आटा गूथने में 1 कप से थोड़ा कम पानी लगा है). गुथे आटे के ऊपर तेल लगाकर ढककर 20- 25 मिनिट के लिये रख दीजिये, और तब तक कचौरियों के लिये स्टफिंग बनाकर तैयार कर लीजिये.<br/>
<br/>
पैन में तेल डालकर गरम कीजिये, गरम तेल में हींग और जीरा डालिये, जीरा भुनने पर हरी मिर्च और अदरक डालकर भूनिये, हल्दी पाउडर, धनियां पाउडर, सोंफ पाउडर और अब हरे मटर के दाने डालकर भूनते हुये मैस कीजिये, अब आलू को बारीक तोड़ते हुए डालिये, नमक,लाल मिर्च पाउडर, गरम मसाला और अमचूर पाउडर डालिये और सारी चीजों को अच्छी तरह मिलाते हुये 2-3 मिनिट तक भून लीजिये. <br/>
<br/>
आटा भी तैयार हो गया है, अब कचौरियों को भर लेते हैं. आटे को बराबर 8 भागों में बांट दीजिये और स्टफिंग को भी 8 भागों में बांट दीजिये. आटे का 1 भाग उठाइये और गोल लोई तैयार कीजिये, लोई को चपटा करके थोड़ा बढ़ा लीजिये और प्याले का आकार दीजिये और बीच में 1 भाग स्टफिंग का रखिये, आटे को चारों ओर से उठा कर, स्टफिंग को बन्द कीजिये और कचौरी को दबा कर हल्का सा चपटा कर दीजिये. कचौरियां बनाकर बेकिंग ट्रे में थोड़ा सा तेल लगाकर, लगाइये, सारी कचौरियां इसी तरह तैयार करके , बेकिंग ट्रे में थोड़ी थोड़ी दूर पर लगा दीजिये और ढककर 2 घंटे के लिये रख दीजिये.<br/>
<br/>
कचौरियां फूल कर तैयार हो गई हैं, कचौरियों को बेक करने के लिये रख दीजिये, ओवन को 200 डि. सेग्रे. पर सैट कीजिये और कचौरियों को ओवन में 20 मिनिट तक बेक कीजिये, कचौरियों को 15 मिनिट के बाद चैक कर लीजिये, और वह अभी अच्छी ब्राउन नहीं हैं उन्हैं अच्छी ब्राउन होने तक बेक होने दीजिये, 20 मिनिट में भी अगर कचौरियां अच्छी ब्राउन नहीं हुई हैं, तब कचौरियों को 5 मिनिट और बेक कीजिये. <br/>
<br/>
कचौरियां अच्छी ब्राउन बेक हो गई हैं, बेक्ड कचौरियां तैयार हैं. बेक्ड कचौरियां गरमा गरम चाय या काफी के साथ सर्व कीजिये, और खाइये. </font>
</body>
</html>
