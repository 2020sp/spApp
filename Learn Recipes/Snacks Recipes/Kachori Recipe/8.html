<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पनीर गुझिया </h2>
छुट्टी के दिन नाश्ते में कुछ स्पेशल बनाना है, तो आप ये स्वादिष्ट पनीर करंजी बनाइये, पनीर करंजी (Paneer Karanji) आपके बच्चों को और आपको बहुत पसन्द आयेंगी.
<h3>आवश्यक सामग्री - Ingredients for Paneer Karanji</h3>
<h4> आटा लगाने के लिये</h4>
मैदा - 200 ग्राम (2 कप)<br/>
घी - 50 ग्राम ( एक चौथाई कप)<br/>
नमक - स्वादानुसार (1/3 छोटी चम्मच)<br/>
घी या तेल - तलने के लिये
<h4> पनीर की पिठ्ठी बनाइये - Pitthi for Paneer Karanji</h4>
पनीर - 100 ग्राम (आधा कप कद्दूकस किया हुआ)<br/>
घी - 1 छोटी चम्मच<br/>
जीरा - एक चौथाई छोटी चम्मच<br/>
अदरक - आधा इंच लम्बा टुकड़ा कद्दूकस कर लीजिये या आधा छोटी चम्मच पेस्ट<br/>
हरी मटर के दाने - 2 टेबल स्पून<br/>
नमक - स्वादानुसार (एक चौथाई छोटी चम्मच से कम)<br/>
काली मिर्च - 2-3 पिंच<br/>
काजू - 10-12 (एक काजू के 5-6 टुकड़े करते हुये काट लीजिये)<br/>
हरा धनियां - 1 टेबल स्पून (बारीक कटा हुआ)
<h3> विधि - How to make Paneer karanji</h3>
मैदा किसी बर्तन में छान कर निकाल लीजिये, मैदा में घी और नमक डालकर अच्छी तरह मिला लीजिये, पानी या दूध की सहायत से सख्त पूरी के आटे से भी थोड़ा सख्त आटा गूथिये. आटे को सैट होने के लिये 20 मिनिट के लिये ढककर रख दीजिये. पनीर करंजी के लिये आटा तैयार है.<br/>
<br/>
पिठ्ठी बनाइये:<br/>
<br/>
कढ़ाई में 1 छोटी चम्मच घी डालकर गरम कीजिये, जीरा डालिये, जीरा हल्का सा भुनने पर, मटर के दाने डालिये, 1-2 मिनिट तक भूनिये. मटर के दाने भुनने के बाद, अदरक, पनीर, नमक, काली मिर्च, काजू के टुकड़े और हरा धनियां डालिये, सारी चीजों को अच्छी तरह मिलाइये. करंजी के लिये पनीर की पिठ्ठी तैयार है. <br/>
<br/>
पनीर की पिठ्ठी को 20 भागों में बांट लीजिये. <br/>
<br/>
पनीर करंजी बेल कर तैयार कीजिये<br/>
<br/>
गूंथे गये आटे से 20 लोई तोड़ कर गोल करके पेड़े बना लीजिये. एक लोई को चकले पर रखिये, बेलन से 4 इंच के व्यास में पतला बेल लीजिये. बेली गई पूरी के ऊपर पिठ्ठी का एक भाग रखें और किनारों पर उंगली से पानी लगायें, पूरी को गुझिया के आकार में मोड़ कर किनारों को उंगलियों से दबा दीजिये, करंजी को उठाकर प्लेट में लगाइये, सारी लोई से सारी पनीर करंजी इसी तरह तैयार करके प्लेट में लगा दीजिये. <br/>
<br/>
या करंजी के लिये बेली गई पूरी को, करंजी के सांचे में रखिये और पिठ्ठी का एक भाग पूरी के ऊपर डालिये, करंजी के किनारों पर उंगली से पानी लगाइये ताकि करंजी के किनारे अच्छी तरह चिपक जायं और करंजी तलते समय खुले नहीं. सांचे से मोड़ कर, करंजी को काटिये और प्लेट में लगाकर रख लीजिये.<br/>
<br/>
सारी लोई से एक एक करके, बेल कर और सांचे पर रखकर, पिठ्ठी भरकर इसी तरह सारी करंजी तैयार करके, प्लेट में लगा कर रख लीजिये. अब हमें इन करंजी को तलना है. <br/>
<br/>
करंजी तलिये:<br/>
<br/>
कढाई में तेल डालकर गरम कीजिये, गरम तेल में 3-4 करंजी डालिये, मध्यम और धीमी आग पर करंजी को पलट पलट कर, हल्का ब्राउन होने तक तल कर, प्लेट पर बिछे नैपकिन पेपर पर निकाल लीजिये. सारी करंजी इसी तरह तल कर निकाल लीजिये. <br/>
<br/>
गरमा गरम पनीर करंजी चटनी या सास के साथ परोसिये और खाइये.
<h3> सावधानियां:</h3>
पनीर करंजी को तलते समय आग धीमी ही रखें, करंजी कुरकुरी और स्वादिष्ट बनेंगी. तेज आग पर तली गई पनीर करंजी, मुलायम हो जायेंगी. </font>
</body>
</html>
