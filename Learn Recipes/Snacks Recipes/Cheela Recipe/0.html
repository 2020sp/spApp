<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />

</head>

<body style=" color:#FFFFFF;background-color:#FFFFFF">                                    <font style="color:#000000">     
                                     
<h2 align="center">बनाना पैन केक
	  </h2>


पके हुये केले और गैंहू के आटे से बने हुये एगलैस बनाना पैनकेक ऊपर से हल्के कुरकुरे और अन्दर से फूले हुये मुलायम, इलायची का फ्लेवर लिये ये पैनकेक आप नाश्ते में भी परोसे जा सकते हैं और बच्चों के टिफिन में भी रखे जा सकते हैं.
<h3>आवश्यक सामग्री - Ingredients for Eggless Banana Pancake</h3>

    केला - 1
    मैदा -3/4 कप (100 ग्राम)
    गेहूं का आटा - 1/3 कप (50 ग्राम)
    चीनी पाउडर - 2 छोटे चम्मच
    नमक - ¼ छोटी चम्मच से आधा
    इलायची - 4 (दरदरी कुटी हुई)
    बेकिंग पाउडर - 1.5 छोटी चम्मच
    घी - 4-5 टेबल स्पून
    दूध - 1 कप
<h3>
विधि - How to make eggless Banana Pancakes</h3>

बनाना पैन केक बनाने के लिए एक बड़े प्याले में मैदा निकाल लीजिए इसमें गेहूं का आटा, चीनी, नमक, इलायची पाउडर और बेकिंग पाउडर को डाल कर सभी चीजों को अच्छे से मिला दीजिए.
केले को छील कर छोटे पतले टुकड़ों में काट कर चमचे की मदद से अच्छी तरह मैश कर लीजिए. (केले को मिक्सर में डालकर दूध के साथ भी मैश किया जा सकता है)

केले के अच्छे से मैश हो जाने पर इसमें दूध डाल दीजिए और मैदा, आटे के मिश्रण को इस मिश्रण में डाल कर अच्छी तरह मिलने तक मिला दीजिए. घोल को गुठलियां समाप्त होने तक अच्छे से चिकना हो जाने तक मिलाना है.

बैटर में 2 छोटे चम्मच घी के डाल कर मिला दीजिए. बैटर तैयार है अब इसे 15 मिनिट के लिए रख दीजिए.
पैन केक बनाने के लिए नॉनस्टिक तवा गैस पर रखिये, गरम कीजिये और तवे पर थोड़ा सा घी डालकर चारों ओर फैलाइये, गैस कम और तवा हल्का गरम हो, घोल से 1 चमचा घोल लेकर तवे पर डालिये और चमचे की सहायता हल्का मोटा गोल पेनकेक फैलाइये. थोड़ा सा घी चम्मच से पैन केक के चारों ओर डालिये और थोडा़ सा घी पैन केक के ऊपर डाल दीजिए. मीडियम गैस पर पैन केक को नीचे की ओर से हल्का ब्राउन होने तक सिकने दीजिये.

पैन केक के नीचे की ओर से हल्का ब्राउन होने पर, पलट दीजिए और दूसरी ओर से भी गोल्डन ब्राउन होने तक सेक लीजिए. दोनों ओर से सिक जाने पर पैन केक को तवे से उतार कर प्लेट में निकाल लीजिए. इसी तरह सारे पैन केक बना कर तैयार कर लीजिए. इतने बैटर से लगभग 10 - 12 पैन केक बनकर के तैयार हो जाते हैं.
गरमा गरम स्वादिष्ट बनाना पैन केक को जैम, बटर या शहद किसी के भी साथ खाईये. आप ये पेनकेक खट्टे अचार के साथ भी सर्व कर सकते हैं, अच्छे लगते हैं. बच्चों को साथ में 1 गिलास दूध भी दीजिए यह उनके लिए एक स्वादिष्ट नाश्ता होगा.
<h3>
सुझाव :</h3>

    पेन केक नानस्टिक पेन में बनायें बहुत ही आसानी से बन जाते हैं.
    पेन केक के लिय, बनाना अच्छा पका हुआ लीजिये, पेन केक ज्यादा स्वादिष्ट बनते हैं.
    बनाना पेन केक को सिर्फ मैदा से या मैदा और आटा बराबर मात्रा में मिलाकर या सिर्फ आटे से भी बनाया जा सकता है.

    10-12 पेन केक बनाने के लिये
    समय - 35 मिनिट





</font></body>
</html>

