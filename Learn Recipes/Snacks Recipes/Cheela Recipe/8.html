<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />

</head>

<body style=" color:#FFFFFF;background-color:#FFFFFF">                                    <font style="color:#000000">     
                                     
<h2 align="center">पिज्जा सेन्डविच
	  </h2>


बच्चों को पिज्जा बहुत पसंद आता है.  आप पिज्जा के स्वाद वाला  पिज्जा सेन्डविच बनायें ये आप सबको बहुत पसन्द आयेगी.  पिज्जा सेन्डविच को बच्चों के टिफिन में सास या जैम के साथ रखा जा सकता है.
<h3>
आवश्यक सामग्री - Ingredients for Pizza Sandwich</h3>

    पिज्जा बेस - 2
    टमाटर - 2 - 3 छोटे छोटे टुकड़ों में कटे हुये
    शिमला मिर्च - 1 छोटे छोटे टुकड़े में कटी हुई
    पनीर - 100 ग्रम (छोटे छोटे टुकड़ों में कटा हुआ आधा कप)
    हरा धनियां - 2-3 टेबल स्पून बारीक कटा हुआ
    फ्रेन्च बीन्स - 6-7 छोटी छोटी कटी हुई
    काली मिर्च पाउडर - 1/4 छोटी चम्मच
    नमक - आधा छोटी चम्मच (स्वादानुसार)
    हरी मिर्च - 1 -2 बारीक कटी हुई
    ओलिव ओइल - 1 टेबल स्पून
<h3>
विधि - How to make Pizza Sandwich at home.</h3>

सबसे पहले सेन्डविच के लिये फिलिंग तैयार कर लीजिये,

पैन गरम कीजिये और पैन में टमाटर डाल कर इनका रस खत्म होने तक पका लीजिये, अब टमाटार में शिमला मिर्च और बीन्स डालकर 1 मिनिट पका लीजिये, ताकि सब्जियां थोड़ी सी क्रन्ची हो जाय, नमक, काली मिर्च, हरी मिर्च और  आलिव आॉइल और पनीर भी डाल दीजिये और सारी चीजों को अच्छी तरह मिक्स कर लीजिये.  हरा धनियां भी डालकर मिला दीजिये, सेन्डविच के लिये फिलिंग तैयार है.

सेन्डविच मेकर गरम करने रखिये.  पिज्जा को 2 भागों में काट लीजिये, एक भाग पर फिलिंग रखिये और दूसरा भाग  सेन्डविच के ऊपर रखकर, सेन्डविच को बेक करने रख दीजिये, 2-3 मिनिट में सेन्डविच बेक हो जाती है. दूसरी सेन्डविच इसी तरह बनाकर तैयार कर लीजिये.
पिज्जा बेस की जगह कुलचा ब्रेड का प्रयोग भी कर सकते हैं.

बिलकुल इसी तरह कुलचे में फिलिंग भरकर कुलचा सेन्डविच भी बनाकर बेक की जा सकती है.  कुलचा सेन्डविच भी बहुत ही स्वादिष्ट होती है.
पिज्जा सेन्डविच और कुलचा सेन्डविच तैयार हैं, सेन्डविच को टमाटो सास और हरे धनिये की चटनी के साथ परोसिये और खाइये.

    चार सदस्यों के लिये
    समय - 20 मिनिट





</font></body>
</html>

