<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />

</head>

<body style=" color:#FFFFFF;background-color:#FFFFFF">                                    <font style="color:#000000">     
                                     
<h2 align="center">आलू चीला
	  </h2>


आलू का चीला बहुत ही कम इन्ग्रेडियेन्ट्स से बहुत जल्दी बन जाने वाला चीला है. बस आलू को कद्दूकर कीजिये, मसाले मिला कर तवे पर फैला कर ढककर सिकने दीजिये और आपका एकदम आलू का चीला तैयार.
<h3>आवश्यक सामग्री - Ingredients for Crispy Aloo Cheela Recipe</h3>

    आलू - 3 आलू मीडियम आकार के ( 250 ग्राम)
    हरा धनियां - 2 टेबल स्पून, बरीक कटा हुआ
    तेल - 2 टेबल स्पून
    नमक - 1/4 छोटी चम्मच
    राई - 1/4 छोटी चम्मच
    चाट मसाला - आधा छोटी चम्मच
<h3>
विधि -  How to make Grated Potato cheela</h3>

आलू को अच्छी तरह से धो कर छीलकर पानी में डालकर रख लीजिये, नानस्टिक पैन गैस पर गरम होने के लिये रख दीजिये.  एक आलू उठाइये और कद्दूकस कीजिये, आधा आलू और कद्दूकस कर लीजिये.  कद्दूकस किये आलू में आधा नमक और आधा हरा धनियां डालकर मिक्स कर लीजिये.

पैन गरम होने के बाद पैन  में 1 छोटी चम्मच तेल डालिये, और थोड़ी सी राई डाल दीजिये, अब मसाले मिले आलू को पैन में डालिये, और आध सेमी. मोटाई में 4-5 इंच के व्यास में फैला दीजिये. एक छोटी चम्मच तेल चीले के चारों ओर डालिये और एक छोटी चम्मच तेल चीले के ऊपर डालिये, और चीले को ढककर 2-3 मिनिट तक मीडियम आग पर सिकने दीजिये. 

चीला नीचे की सतह से हल्का ब्राउन हो गया है, चीले के ऊपरी सतह पर आधा छोटी चम्मच चाट मसाला चारों ओर फैलाते हुये डालिये.  चीले को पलट दीजिये, और चीला को दूसरी सहत पर भी हल्का ब्राउन होने तक सेक लीजिये.

आलू का चीला दोंनो ओर सिकने पर प्लेट में निकाल लीजिये, और दूसरा आलू का चीला भी बिलकुल इसी तरह सेक कर तैयार कर लीजिए.

आलू के चीले तैयार है, आलू के चीले को टमाटो सास या मीठी चटनी के साथ बच्चों को परोसिये और आप भी खाइये.





</font></body>
</html>

