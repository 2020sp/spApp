<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पापडी़ </h2>
मैदा से बनने वाली यह पापडी बहुत खस्ता, कुरकुरी परतों वाला और बहुत ही आसानी से कम इन्ग्रेडियेन्ट्स में बनने वाला नमकीन है. इसे हम किसी भी त्यौहार पर या नाश्ते के लिये बना सकते हैं. इसकी शैल्फ लाइफ भी बहुत अधिक है. चाय के साथ इसकी परतें अलग अलग करके खाने का अपना खास मज़ा है.
<h3>आवश्यक सामग्री - Ingredients for Maida Papdi Recipe</h3>
मैदा - 2 कप (250 ग्राम)<br/>
घी या तेल - ¼ कप (60 ग्राम)<br/>
नमक - ½ छोटी चम्मच<br/>
अजवायन - ½ छोटी चम्मच<br/>
तेल - तलने के लिए
<h3> विधि - how to make papdi</h3>
मैदा को एक बर्तन में निकाल लीजिये. मैदा में घी, नमक और अजवायन डाल कर अच्छी तरह मिला लीजिये. थोडा़ थोडा़ पानी डालते हुए थोड़ा सख्त आटा गूंथ लीजिये. गूथे हुये आटे को सैट होने के लिये आधे घंटे के लिये ढककर रख दीजीये. <br/>
<br/>
आटे को थोडा़ सा मसल लीजिए और आटे से छोटी छोटी लोइयां बना कर तैयार कर लीजिये. लोइयों को गोल करके पेड़े जैसा बनाकर तैयार कर लीजिए, एक लोई उठाएं और बाकी को ढककर ही रखें.
लोई को चकले पर रखें और बेलन की सहायता से पतला 5-6 इंच के व्यास में पतला बेल लीजिए. अब आधा करते हुए मोडें ओर एक बार फिर आधा करते हुये तिकोना मोडें, तैयार पपड़ी को किसी अलग प्लेट में रख दीजिए. सारी लोइयों से इसी तरह पापड़ी बेल कर बनाकर तैयार करके प्लेट में रख लीजिए.<br/>
<br/>
कढ़ाई में तलने के लिये तेल डाल कर गरम करें. तेल के मीडियम गरम होने पर इसमें 3-4 पपड़ी एक बार में डालें और पलट पलट कर चारों ओर ब्राउन होने तक तल लें. ब्राउन तली हुई पपड़ियों को प्लेट में निकाल कर रखें. इसी तरह सारी पपड़ियां तल कर प्लेट में निकाल कर रख लीजिये.<br/>
<br/>
इतने आटे में लगभग 25 पपडी बनकर के तैयार हो जाती हैं. पपड़ी तैयार हैं. पपड़ी ठंडी होने के बाद किसी एअर टाइट कन्टेनर भर कर रख दें और 1-2 महीने तक जब आपका मन करे इसे खायें.
<h3> सुझाव</h3>
आटा अधिक नरम हो या बहुत ज्यादा सख्त हो तो पपड़ी बेलने में परेशानी होती है.<br/>
<br/>
पपडी़ बेलते समय ध्यान रखें की यह किनारों या बीच से मोटी न रहे एक जैसी पतली पपड़ी बेलें. मैदा पापडी़ बहुत अच्छी बनेंगी.<br/>
<br/>
पपड़ी को तलते समय फ्लेम मीडियम और धींमी रखें.<br/>
<br/>
25 पापड़ी बनाने के लिये<br/>
समय 60 मिनिट </font>
</body>
</html>
