<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">गोल गप्पे का पानी </h2>
गोलगप्पे के साथ पीने वाला पानी कई स्वाद में अनेक प्रकार के बनाये जाते हैं, हम यहां बहुत ज्यादा पसन्द किये जाने वाले 3 प्रकार के गोल गप्पे के पानी बना रहे हैं, जो बहुत ही लाजबाव है.<br/>
<br/>
अनेक प्रकार के गोलगप्पे के पानी के लिये हमें बेसिक मसाला तैयार करना होता है, पहला आम की खटाई का पल्प और दूसरा हरे धनिये के साथ कुछ और मसाले डालकर पीसकर बनाया गया पेस्ट, इन्हैं बनाने के बाद जिस स्वाद में गोलगप्पे का पानी बनाना हो वह स्वाद और नमक मिलाकर अनेक प्रकार के गोलगप्पे के पानी बना सकते हैं.
<h3>आवश्यक सामग्री</h3>
आम की सूखी खटाई - 50 ग्राम (भीगो कर ली हुई)<br/>
हरा धनिया - 100 ग्राम<br/>
हरी मिर्च - 6-8<br/>
काली मिर्च - ½ छोटी चम्मच<br/>
अदरक - 1.5 छोटी चम्मच (पेस्ट)<br/>
सूखा पुदीना पाउडर - 2 छोटी चम्मच या एक छोटा बन्च ताजा पोदीना की पत्ती
<h3> विधि - आम की खटाई का पल्प बनायें:</h3>
आम की खटाई को साफ पानी से धोकर 3 घंटे के लिए पानी में भीगो कर रख दीजिए, इससे यह नरम हो जाती है. खटाई को मिक्सर जार में डाल कर बारीक पेस्ट बना लीजिए. पेस्ट को छान लीजिए. छानने के बाद छलनी के ऊपर जो खटाई के रेशे रह जायेंगे वो हटा दीजिये और पल्प को प्याले में रख लीजिये.<br/>
<br/>
हरे धनियां और मसालों का पेस्ट बनाने के लिये:<br/>
<br/>
हरे धनिया को साफ करके इसकी डंडियां हटा कर साफ पानी से धो लीजिए और छलनी में रख कर सारा पानी निकल जाने दीजिये, धनिये को मोटा मोटा काटकर, मिक्सर जार में डाल दीजिए, साथ ही हरी मिर्च, काली मिर्च, अदरक का पेस्ट या डेड़ इंच अदरक का टूकडा बड़े टुकड़े में काटकर ले सकते हैं, पुदीना पाउडर और थोडा़ सा पानी डालकर बारीक पेस्ट बना कर प्याले में निकाल लीजिए.<br/>
<br/>
बेसिक मसाले तैयार हो गये हैं
<h3> 1. गोलगप्पा तीखा खट्टा पानी - Spicy Golgappa masala Pani</h3>
खटाई का पेस्ट - 4 छोटी चम्मच<br/>
धनिया मसाला पेस्ट - 3 - 4 छोटी चम्मच<br/>
काला नमक - 1 छोटी चम्मच या स्वादानुसार<br/>
नमक - ½ छोटी चम्मच या स्वादानुसार<br/>
भूना जीरा पाउडर - 1 छोटी चम्मच
<h3> विधि -</h3>
स्पाइसी (तीखा) खट्टा पानी बनाने के एक बडा़ प्याला लीजिए इसमें आम की खटाई का पेस्ट और हरा धनिया मसाला पेस्ट डाल दीजिए, अब इसमें 1 लीटर पानी डाल दीजिए और मिला दीजिए. अब काला नमक, सादा सफेद नमक और भूना जीरा पाउडर डाल कर सारे मसालों को अच्छे तरह मिलने तक मिला लीजिए. स्वादिष्ट स्पाइसी खट्टा पानी बनकर तैयार है.
<h3>2. खट्टामिट्ठा गोलगप्पा पानी - sweet and sour fuchka Water</h3>
आम की खटाई का पेस्ट - 4 छोटी चम्मच<br/>
धनिया मसाला पेस्ट - 2 -3 छोटी चम्मच<br/>
भूना जीरा पाउडर - 1 छोटी चम्मच<br/>
काला नमक - 1 छोटी चम्मच या स्वादानुसार<br/>
नमक - ½ छोटी चम्मच या स्वादानुसार<br/>
चीनी - ½ कप (100 ग्राम)<br/>
सौंफ पाउडर - 1 छोटी चम्मच<br/>
छोटी इलाइची पाउडर - ½ छोटी चम्मच
<h3> विधि -</h3>
मीठा पानी बनाने के एक अन्य बडा़ प्याला लीजिए इसमें आम की खटाई का पेस्ट और हरा धनिया मसाला पेस्ट डाल दीजिए, अब इसमें भूना जीरा पाउडर, काला नमक, सादा सफेद नमक, चीनी, सौंफ पाउडर, इलायची पाउडर और 1 लीटर पानी डाल कर सारे मसालों को अच्छी तरह मिलने तक, चीनी के पानी में घुल जाने तक मिलाए. स्वादिष्ट मीठा पानी बनकर तैयार है.
<h3> 3. नींबू हींग वाला पानी Lemon Asafoetida mix Panipuri Pani</h3>
नींबू - 2<br/>
हींग - 1 पिंच से थोडी़ ज्यादा<br/>
धनिया मसाला पेस्ट - 2-3 छोटी चम्मच<br/>
काला नमक - 1 छोटी चम्मच या स्वादानुसार<br/>
भूना जीरा पाउडर - 1 छोटी चम्मच<br/>
नमक - ½ छोटी चम्मच से कम या स्वादानुसार
<h3> विधि</h3>
नींबू का हींग वाला पानी बनाने के लिए नींबू का रस प्याले में निकाल लीजिए, नींबू के रस में हींग डाल कर अचछी तरह मिला दीजिए. अब इसमें धनिया मसाला पेस्ट, काला नमक, भूना जीरा पाउडर, सादा नमक डालकर मसालों को अच्छी तरह मिला दीजिए. अब इस मसाले में 1 लीटर पानी डाल कर अच्छी तरह मिला दीजिए. स्वादिष्ट नींबू हींग वाला पानी बनकर तैयार है. <br/>
<br/>
गोल गप्पों के लिए तीन तरह के पानी बनकर तैयार हैं अब इन पानी में आप थोडी़-थोडी़ बूंदी डाल कर इन्हें सजा सकते हैं इससे पानी दिखने में भी अच्छा लगता है और इसका स्वाद भी बढ़ जाता है.
<h3>सुझाव :</h3>
पानी को अलग कलर का दिखाने के लिये तीखे पानी में ग्रीन फूड कलर और मीठे पानी में रैड या ओरेन्ज फूड कलर डाल सकते हैं.

सूखी आम की खटाई की जगह अमचूर पाउडर को भिगो कर, हल्का सा उबाल कर खट्टा पल्प तैयार किया जा सकता है.  इमली के पल्प से भी बिलकुल इसी तरह गोलगप्पे के लिये पानी बनाया जा सकता है. <br/>
<br/>
प्रत्येक 1 लीटर पानी बनाने के लिये<br/>
समय - 35 मिनिट </font>
</body>
</html>
