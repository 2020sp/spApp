<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">सुरती लोचो </h2>
कम तेल से बना, भाप में पका,  मसाले दार देशी चटनी, मिर्च और सेव के साथ परोसा जाने वाला खास गुजराती पारम्परिक स्ट्रीट फूड सुरती लोचो (Surti Locho)  का कोई जबाब नहीं.  सुबह या शाम, आप जब चाहे इसे चटखारे लेकर खा सकते हैं.
<h3> आवश्यक सामग्री - Ingredients for Surti Locho</h3>
<h4> सुरती लोचो के मिश्रण के लिये:</h4>
चना दाल - 1 कप<br/>
धुली उरद दाल - 1/3 कप<br/>
पोहा - 1/3 कप<br/>
तेल - 2-3 टेबल स्पून<br/>
हरी मिर्च - 1-2<br/>
अदरक पेस्ट - 1 छोटी चम्मच या 1 इंच टुकड़ा कद्दूकस किया हुआ<br/>
हींग - 1-2 पिंच<br/>
हल्दी पाउडर - 1/4 छोटी चम्मच से कम<br/>
काली मिर्च - 1/4 छोटी चम्मच<br/>
लाल मिर्च पाउडर - 1/2 छोटी चम्मच<br/>
ईनो फ्रूट साल्ट - 1 छोटी चम्मच<br/>
नमक - 1 छोटी चम्मच (स्वादानुसार)
<h4> सुरती लोचो को सर्व करने के लिये:</h4>
हरे धनिये की चटनी - आधा प्याली<br/>
हरा धनियां - आधा प्याली<br/>
हरी मिर्च - 4-5<br/>
नीबू - 1 नीबू का रस<br/>
बारीक सेव - 1 प्याली
<h3> विधि - How to make Surti Locho</h3>
चने की दाल और उरद दाल को साफ करके, धोकर 5-6 घंटे के लिये अलग अलग पानी में भिगो दीजिये. भीगी दाल से अतिरिक्त पानी निकाल दीजिये. पोहा को 10 मिनिट पहले थोड़े से पानी में भिगो कर ले लीजिये. सबसे पहले चने की दाल को हल्का दरदरा पीस लीजिये, दाल पीसने के लिये जितने पानी की आवश्यकता हो उतना ही पानी लीजिये. पिसी चने की दाल को बड़े प्याले में निकाल लीजिये. <br/>
<br/>
उरद की दाल को बारीक पीस लीजिये, भीगे हुये पोहा इसी में डालकर बारीक पीस दीजिये. पिसे उरद दाल और पोहे का मिश्रण चना दाल के प्याले में ही निकाल लीजिये, और सभी को मिक्स कर दीजिये. दाल के मिश्रण में अदरक, हींग, हल्दी पाउडर, हरी मिर्च, नमक और आधी लाल मिर्च डाल कर अच्छी तरह मिक्स कर लीजिये, मिश्रण में 2 छोटे चम्मच तेल भी डालकर मिक्स कर दीजिये (बैटर की कनसिसटेन्सी ढोकला के बैटर की कनसिसटेन्सी जैसी ही रखिये). मिश्रण अगर गाड़ा लग रहा हो तो 2-3 टेबल स्पून पानी डालकर मिलाया जा सकता है. <br/>
<br/>
सुरती लोचो भाप में पकाने के लिये या तो स्टीमर लीजिये या एसा बड़ा बर्तन लीजिये जिसके अन्दर एक एसा बर्तन आ सके जिसमें मिश्रण डालकर, बर्तन को उसके अन्दर रखकर सुरती लोचो पकाया जा सके. बड़े बर्तन में 2 कप पानी डालकर गरम होने रख दीजिये और एक जाली स्टेन्ड रख दीजिये, जिसके ऊपर दूसरा मिश्रण से भरा बर्तन रखकर सुरती लोचो को पकाया जा सके. <br/>
<br/>
कन्टेनर जिसमें सुरती लोचो पकाना है, उसे तेल लगाकर चिकना कर लीजिये. सारी तैयारी के बाद मिश्रण में ईनो फ्रूट साल्ट डालकर मिक्स कीजिये, और चिकने किये हुये बर्तन में मिश्रण डाल कर, बर्तन को खटखटा कर मिश्रण को एक जैसा कर लीजिये. मिश्रण के ऊपर लाल मिर्च और काली मिर्च बुरक दीजिये. <br/>
<br/>
बड़े बर्तन के पानी में उबाल अने और भाप बनने पर बैटर भरे बर्तन को जाली स्टेन्ड के ऊपर रख दीजिये और बड़े बर्तन को ढककर, सुरती लोचो को 20 मिनिट तक भाप में पकने दीजिये. सुरती लोचो ऊपर से तो फूला हुआ और पका हुआ दिख रहा है, इसको चाकू डालकर चैक कर लीजिये चाकू के ऊपर पतला बैटर चिपक कर नहीं आता. सुरती लोचो बन कर तैयार है.
<h3> सर्व कीजिये - How to serve Surti Locho</h3>
सुरती लोचो को गरम गरम चमचे निकाल कर प्लेट में डालिये, निकाले गये सुरती लोचो को चमचे से बीच से फाड़ कर पतला फैला दीजिये, इसके ऊपर एक छोटी चम्मच तेल चारों तरफ डालिये, एक छोटी चम्मच नीबू का रस चारों ओर डालिये, 1-2 छोटी चम्मच चटनी डालिये, थोड़ा सा हरा धनियां डालिये, और अब 2 -3 टेबल स्पून सेब डाल दीजिये, साबुत हरी मिर्च तल कर क्रिस्प की हुई ऊपर से रखिये. सुरती लोचो की प्लेट खाने के लिये तैयार है. </font>
</body>
</html>
