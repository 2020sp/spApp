<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">चावल की चकली </h2>
चकली अनेक तरह से बनाई जाती है.  इसे  चावल के आटे में में दाल का आटा और बेसन मिलाकर भी बनाया जाता है, मैदा से भी और सिर्फ चावल के आटे से भी.  चावल के आटे से इसे तुरत फुरत बिना किसी तैयारी के बना सकते है.
<h3> आवश्यक सामग्री - Ingredients for Rice Chakli</h3>
चावल - 1 कप (170 ग्राम)<br/>
तेल - 1 टेबल स्पून<br/>
काली मिर्च - ½ छोटी चम्मच (दरदरी कुटी हुई)<br/>
सौंफ पाउडर - ½ छोटी चम्मच<br/>
धनिया पाउडर - 1 छोटी चम्मच<br/>
नमक - ½ छोटी चम्मच या स्वादानुसार<br/>
जीरा पाउडर - ½ छोटी चम्मच<br/>
हींग - 1 पिंच<br/>
तेल - चिक्की तलने के लिए
<h3> विधि - How to make instant chakli recipe</h3>
आटा गूंथने के लिए पानी गरम कर लीजिए. बर्तन में 1 कप पानी डाल कर गैस पर गरम होने के लिए रख दीजिए. पानी में उबाल आने पर इसमें 1 छोटी चम्मच तेल, काली मिर्च पाउडर, सौंफ पाउडर, धनिया पाउडर, जीरा पाउडर, नमक और हींग डाल दीजिए. गैस बंद कर दीजिए. <br/>
<br/>
सारे मसाले अच्छे से मिला दीजिए और पानी में चावल का आटा डालकर मिला दीजिए, 20 मिनिट के लिए ढककर रख दीजिए. <br/>
<br/>
20 मिनिट बाद आटे को बड़े से प्याले में निकाल लीजिए और हाथों से मसलते हुए सख्त आटा गूंथकर तैयार कर लीजिए. हाथ पर तेल लगाकर आटे को चिकना कर लीजिए. चकली बनाने के लिये आटा तैयार है. <br/>
<br/>
गूंथे हुये आटे से थोड़ा सा आटा निकालिये और लम्बा आकार देते हुये आटे को मशीन में डालिये, चकली वाली जाली लगी मशीन को बन्द कीजिये. मोटी पोलिथिन शीट बिछाकर रखें और मशीन को ऊपर से दबाब देते हुये, गोल घुमाते हुये, गोल चकली पोलिथिन शीट पर बनाइये, 6-7 चकली बनाकर तैयार कर लीजिये. <br/>
<br/>
कढ़ाई में तेल डालकर गरम कीजिये, पोलिथिन सीट से चकली इस तरह उठाइये कि चकली अपने आकार में रहे, चकली उठाकर गरम तेल में डालिये. 3-4 या जितनी चकली तेल में एक बार तली जा सके उतनी चकली डाल दीजिये और पलट कर चकली को ब्राउन होने तक तल कर निकाल कर किसी थाली या प्लेट में निकाल कर रखिये. <br/>
<br/>
सारे आटे से इसी तरह सारी चकली बना कर, तल कर तैयार कर लीजिये. <br/>
<br/>
चावल की चकली तैयार हैं. चकली को पूरी तरह से ठंडा होने पर एअर टाइट कन्टेनर में रख लीजिये जब भी आपका मन करे डिब्बे से चकली निकालिये और 2 महिने तक आप ये चकली खाइये.
<h3>सुझाव:</h3>
चकली के लिये आटा बहुत ज्यादा नरम और बहुत ज्यादा सख्त नही होना चाहिये.<br/>
<br/>
चकली तलते समय ध्यान रखें तेल बहुत अधिक गरम न हो मीडियम गरम तेल में चकली तलें बहुत अच्छी चकली बनेंगी. <br/>
<br/>
30-32 चकली बनाने के लिये<br/>
समय - 55 मिनिट </font>
</body>
</html>
