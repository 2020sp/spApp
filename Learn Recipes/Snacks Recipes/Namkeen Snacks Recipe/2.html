<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मसाला खाखरा </h2>
गुजराती परम्परागत लोकप्रिय खाखरा दिखने में पापड़ या पतले परांठे जैसी एकदम कुरकुरा होता है. चाय के साथ कुरकुरे मसाला खाखरा खाने का मज़ा ही कुछ और है. तो यह अनेक तरह से जैसे मसाला, जीरा, मेथी, अजवायन और अन्य फ्लेवर में बनाया जाता है. सबसे बड़ी बात कि इसे बनाना बहुत ही ज्यादा आसान है.<br/>
इसकी शेल्फ लाइफ भी बहुत अधिक होती है. अगर आप कहीं सफर में जा रहे हैं तब थेपला और खाखरा ले जाना मन भूलियेगा.
<h3>आवश्यक सामग्री - Ingredients for Masala Khakhra</h3>
गेहूं का आटा - 1 कप (150 ग्राम)<br/>
बेसन - 2 टेबल स्पून (20 ग्राम)<br/>
तेल - 2-3 टेबल स्पून<br/>
कसूरी मेथी - 1 टेबल स्पून<br/>
अजवायन - ¼ छोटी चम्मच<br/>
हींग - 1 पिंच<br/>
हल्दी पाउडर - ¼ छोटी चम्मच<br/>
जीरा - ¼ छोटी चम्मच<br/>
लाल मिर्च पाउडर - ¼ छोटी चम्मच<br/>
हरी मिर्च - 1 (बारीक कटी हुई)<br/>
नमक - ½ छोटी चम्मच या स्वदानुसार<br/>
दूध - ½ कप
<h3> विधि - Khakhra Recipe With Step By Step Pictures</h3>
एक बड़े प्याले में गेहूँ का आटा निकाल लीजिए, इसमें बेसन, कसुरी मेथी, अजवायन, हींग, हल्दी पाउडर, जीरा, लाल मिर्च पाउडर, बारीक कटी हरी मिर्च, नमक और 2 छोटे चम्मच तेल डालकर सभी चिजों को अच्छी तरह मिला लीजिए. थोडा़ थोडा़ दूध डालते हुए चपाती के आटे से थोडा़ सख्त आटा गूंथ कर तैयार कर लीजिए, आवश्यकता हो तो 1-2 चम्मच पानी डाल दीजिये. <br/>
<br/>
आटे को ढककर के 15-20 मिनिट के लिए रख दीजिए. आटा सैट होकर तैयार हो जाएगा.<br/>
<br/>
आटा तैयार है, हाथ पर थोडा़ सा तेल लगाकर आटे को मसल लीजिए. आटे से छोटी छोटी लोईयां तोड़ लीजिए. अब एक लोई उठाएं और इसे अच्छे से मसलते हुए गोल बना कर वापस प्याले में रख लीजिए, और सारी लोइयां इसी तरह से बनाकर तैयार कर लीजिये, अब एक लोई चकले पर रख कर बेलें, जैसे ही ये चकले से चिपके, उठाकर सूखे आटे में लपेटें और एकदम पतला बेल कर तैयार कर लीजिए.<br/>
<br/>
तवा गरम कीजिए, और पतले बेले हुए खाखरा को तवे पर डाल दीजिए. निचली सतह थोड़ी ही सिकने पर खाखरा के ऊपर की सतह का कलर कुछ गहरा हो जाता है, अब इसे पलटिये. दूसरी सतह पर भी ऎसी ही सिक जाने पर इसे फिर से पलट दीजिए. किसी साफ सूती कपड़े से खाखरा को चारों ओर से हल्का दबाव देते हुए मीडियम आंच पर, पलट पलट कर, खाखरा के दोंनो ओर ब्राउन चित्ती आने तक सेक लीजिये.<br/>
<br/>
सिके हुये खाखरा को प्लेट में रख लीजिए. अब इसी तरह से सारे खाखरा बना कर तैयार कर लीजिए. <br/>
<br/>
खाखरा को तेल लगाकर भी बना सकते हैं. खाखरा को बेल कर तवे पर डालें और दोनों ओर तेल लगाकर, इसी तरह दोंनो ओर हल्की चित्ती आने तक सेक लीजिए. तेल वाले खाखरा को सेकने के लिये कपड़े या कटोरी से दबा दबा कर सेंके. <br/>
<br/>
खाखरा को पूरी तरह से ठंडा होने पर इन्हें कंटेनर में भर कर रख दीजिए और 6-7 दिनों तक खाते रहें.
<h3> सुझाव</h3>
खाखरा को एकदम पतला बेलें तभी वो अच्छा क्रिस्प होकर बनेगा.<br/>
<br/>
खाखरा को धीमी और मीडियम आग पर ही सेकें .<br/>
<br/>
10 खाखरा बनाने के लिये<br/>
समय - 60 मिनिट </font>
</body>
</html>
