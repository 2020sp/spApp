<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पालक नमक पारे </h2>
पालक के नमक पारे कुरकुरे और स्वाद से भरपूर होते हैं. इन्हें आप किसी भी त्यौहार पर बना सकते हैं या ऎसे ही कभी भी बनाया जा सकता है.
<h3> आवश्यक सामग्री</h3>
मैदा - 1 कप (125 ग्राम)<br/>
पालक प्यूरी - 1/3 कप<br/>
बेसन - ¼ कप (25 ग्राम)<br/>
सूजी - 2 बडे़ चम्मच (15 या 25 ग्राम)<br/>
तेल - तलने के लिए<br/>
जीरा - ½ छोटी चम्मच<br/>
लाल मिर्च - ¼ छोटी चम्मच से कम<br/>
काली मिर्च - ¼ छोटी चम्मच से कम<br/>
नमक - ½ छोटी चम्मच या स्वादानुसार<br/>
कलौंजी - ½ छोटी चम्मच<br/>
चाट मसाला - ½ छोटी चम्मच<br/>
तेल - ¼ कप से कम (40 या 45 ग्राम)
<h3> विधि: Ingredients for Spinach Namk Pare</h3>
पालक के क्रिस्पी नमक पारे बनाने के लिए सबसे पहले आटा गूंथकर तैयार करेंगे. इसके लिए मैदा को एक बडे़ प्याले में डाल दीजिए इसमें बेसन, सूजी, जीरा, कलौंजी, लाल मिर्च पाउडर, काली मिर्च पाउडर, नमक और तेल डालकर इसे अच्छी तरह से मिला लेंगे इसमें पालक प्यूरी डालकर इस आटे को पूरी के आटे जैसा सख्त आटा गूंथ कर तैयार कर लीजिए. आटे को 10 से 15 मिनिट तक के लिए ढककर रख दीजिए ताकी यह अच्छे से सैट हो जाए. <br/>
<br/>
आटे के सैट हो जाने के बाद इसे दुबारा से थोडा सा मसल लीजिए. अब इस आटे में से एक चपाती जितनी बडी़ लोई तोड़कर तैयार कर लीजिए, इतने आटे से लगभग छह लोई बनकर तैयार हो जाएंगी. एक लोई लेकर अच्छी तरह से मसल-मसल कर अच्छे से गोल कर लीजिए अब बेलन और चकले पर थोडा़ सा तेल लगा लीजिए जिससे इस पर बेलते समय लोई चिपके नहीं, बेलन से लोई को चपाती की तरह बेल लीजिये. बेलने के बाद इस चपाती को पित्जा कटर की मदद से ½ या ¼ इंच पट्टियों के रूप में काट लेंगे और तीरछा आकार देते हुए भी काट लीजिए. इसी प्रकार दूसरी लोई को भी अच्छी तरह से मसल कर गोल करते हुए बेल लीजिए और पतला-पतला काट लीजिए. <br/>
<br/>
कढा़ई में तेल गर्म करने के लिए रख दीजिए. तेल के मध्यम गरम होने पर इसमें एक नमक पारा डाल कर देख लीजिए की वह सिक रहा है या नहीं अगर यह सिक कर ऊपर की ओर आ जाए तो तेल तलने के लिए तैयार है. <br/>
<br/>
अब इस हल्के गरम तेल में नमक पारे डाल दीजिए. जितने नमक पारे एक बार में कढा़ई में आ जाएं उतने डाल दीजिए. नमक पारों को अच्छी तरह से पलट-पलट कर अच्छे से गोल्डन ब्राउन और क्रिस्पी होने तक तल लीजिए. आंच को मीडियम और धीमा बनाए रखें. <br/>
<br/>
जब नमक पारे अच्छे से गोल्डन ब्राउन होकर सिक जाएं तो इन्हें किसी प्लेट में निकाल लीजिए और बचे हुए नमक पारे भी इसी तरह डाल कर तल कर तैयार कर लीजिए. एकबार के नमक पारे तलकर तैयार करने में लगभग 5 से 6 मिनट तक का समय लग जाता है. सारे नमक पारे तलकर तैयार हो जाने पर इन्हें पेपर नेपकीन बिछी प्लेट में निकाल लीजिए और इनमें चाट मसाला छिडक दीजिए. चाट मसाला से नमक पारे और भी ज्यादा टेस्टी हो जाएंगे. <br/>
<br/>
बिलकुल इसी तरह से धनिए की प्यूरी बना करके आप हरे धनिए के क्रिस्पी नमक पारे बना सकते हैं. नमक पारों के अच्छे से ठंडा होने के बाद इन्हें कंटेनर में भरकर के रख लीजिए और जब भी आपका मन हो एक महीने तक खाते रहिए. </font>
</body>
</html>
