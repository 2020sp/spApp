<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">गोभी के पकोड़े</h2>
बरसात का मौसम और पकौड़े. पकोड़े गोभी (Gobhi Pakora) के हों तो क्या कहना!. चलिये फटाफट गोभी के पकौड़े (Gobi Pakoda Recipe) बना डालते हैं
<h3> आवश्यक सामग्री - Ingredients for Gobhi Pakoda </h3>
बेसन - 200 ग्राम<br/>
गोभी - 300 ग्राम<br/>
लाल मिर्च - एक चौथाई छोटी चम्मच<br/>
धनियाँ पाउडर - एक छोटी चम्मच<br/>
हरा धनियाँ - 50 ग्राम ( आधा छोटी कटोरी, बारीक कटा हुआ )<br/>
हरी मिर्च - 5 या 6 ( बारीक कटी हुई )<br/>
नमक - स्वादानुसार<br/>
तलने के लिये - - तेल
<h3> विधि - How to make Gobhi Pakoda </h3>
सबसे पहले बेसन को पानी मिलाकर घोलना है. बेसन को एक बर्तन में डाल लीजिये और उसमें करीब 150 ग्राम पानी डालिये और चमचे से मिलाइये, यह गाढ़ा पेस्ट बन जायेगा. इस घोल को चमचे से चलाते हुये अच्छी तरह फैट लें, और इसमें नमक, लाल मिर्च हरी मिर्च, धनियां पाउडर और हरा धनियां डाल कर अच्छी तरह मिला लें. इसे 15 मिनिट के लिये रख दें. तब तक फूल गोभी को काट कर अच्छी तरह धो लें. <br/>
<br/>
गैस पर कढ़ाई रखें और उसमें तलने के लिये तेल डाल कर गरम करें. जब तेल गरम हो जाय तो उसमें गोभी के एक टुकड़े को बेसन के पेस्ट में लपेट कर तेल मे़ डाल दीजिये. इसी तरह से 4 या 5 गोभी के टुकड़े एक एक करके बेसन में लपेट कर तेल में डाल दें. ब्राउन होने पर कलछी से पलट दीजिये, और अब उन्हैं दूसरी तरफ भी ब्राउन होने दें. जब ये दोनों तरफ बाउन हो जाय, तब कढ़ाई से एक प्लेट में निकाल लीजिये . इसी तरह से सारे पकोड़े तैयार कर लीजिये. <br/>
<br/>
गोभी के पकोड़े तैयार हैं. गरमा गरम गोभी के पकोड़े टमाटर की या हरे धनिये की चटनी के साथ परोसिये और खाइये. </font>
</body>
</html>
