<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">ब्रैडरोल</h2>
ब्रैडरोल बनाने में आसान और खाने में स्वादिष्ट होते हैं. आप इन्हें अपने सप्ताहांत में छुट्टियों के दौरान अपने परिवार या मेहमानों के लिये बना सकते हैं.
<h3> आवश्यक सामग्री - Ingredients for B </h3>
आलू — 5-6 मध्यम आकार के<br/>
ब्रैड —12<br/>
धनियाँ पाउडर — एक छोटी चम्मच<br/>
गरम मसाला — एक चोथाई छोटी चम्मच<br/>
अमचूर पाउडर — एक चोथाई छोटी चम्मच<br/>
हरी मिर्च —2 बारीक कटी हुआ<br/>
हरा धनियाँ — 2 टेबल स्पून बारीक कटा हुआ<br/>
अदरक — एक इंच का टुकड़ा कद्दूकस किया<br/>
लाल मिर्च - एक चौथाई छोटी चम्मच से कम<br/>
नमक — स्वादानुसार (3/4 छोटी चम्मच)<br/>
तेल —तलने के लिये
<h3> बनाने की विधि - How to Make B </h3>
आलू धोइये और कुकर में भरकर गैस पर उबलने के लिये रख दीजिये.  उबले आलू को ठंडा होने के बाद छीलिये और बारीक तोड़ लीजिये. <br/>
<br/>
कढ़ाई में एक बड़ी चम्मच तेल डालिये और गरम कीजिये,  तेल गरम हो जाय तो उसमें हरी मिर्च, अदरक और धनियाँ पाउडर डाल कर भून लीजिये, आलू डाल दीजिये और अमचूर पाउडर, गरम मसाला एवं नमक डाल कर अच्छी तरह मिला लीजिये, रोल बनाने के लिये मसाला आलू तैयार हो गये हैं, आग बन्द कर दीजिये.  मसाले मिले आलू ठंडे होने पर 12 बराबर भाग में बाट कर, प्रत्येक को बेलनाकार आकार देकर प्लेट में रख लीजिये. <br/>
<br/>
ब्रेड के किनारे चाकू की सहायता से काट कर अलग कर दीजिये. सारे ब्रेड इसी तरह तैयार कर लीजिये. <br/>
<br/>
एक प्लेट में आधा कप पानी ले लीजिये और एक ब्रेड को पानी में डुबाकर निकाल लीजिये, पानी में भीगी हुई ब्रेड को हथेली पर रखिये, दूसरी हथेली से दबा कर, ब्रेड का पानी निकाल दीजिये,  अब इसके ऊपर एक बेलनाकार आलू जो आपने पहले से तैयार किये हैं रखिये और ब्रैड को मोड़ दीजिये और चारों ओर से अच्छी तरह दबा कर आलू रोल को बन्द कर दीजिये.  इस तरह सारे आलू रोल एक एक ब्रेड में डाल कर तैयार करके प्लेट में लगाकर रख लीजिये. <br/>
<br/>
कढ़ाई में तेल डालकर गरम कीजिये, तैयार 2- 3 रोल उठाइये और गरम तेल में डालिये और कलछी से पलट पलट कर ब्राउन होने तक तलिये. तले हुये ब्रेड रोल निकाल कर, प्लेट में बिछे नैपकिन पर रखिये. सारे रोल इसी तरह से तल कर तैयार कर लीजिये. <br/>
<br/>
गरमा गरम ब्रेडरोल को हरे धनिये की चटनी या मीठी चटनी के साथ परोसिये और खाइये. </font>
</body>
</html>
