<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पालक के पकोड़े</h2>
पकोड़े झटपट बनने वाली बहुत ही स्वादिष्ट रैसिपी है जो किसी भी मेहमान के आने पर तो अक्सर ही बन जाया करते हैं, गरमा गरम पकोड़े का खास स्वाद तब आता है जब बाहर पानी रिम झिम बरस रहा हो. <br/>
<br/>
पकोड़े हम कई प्रकार के बनाते है, गोभी के पकोड़े, आलू के पकोड़े और बैंगन के पकोड़े लेकिन पालक के पकोड़े (Palak Pakoda ) का स्वाद सबसे अलग है, पालक के पकोड़े 2 प्रकार से बनाये जाते हैं, एक तो साबुत पालक से और दूसरा पालक को काट कर. आज हम पालक को काट कर पालक के पकोड़े बनायेंगे.
<h3> आवश्यक सामग्री - Ingredients for Palak Pakoda </h3>
पालक - 200 ग्राम ( एक छोटा बन्च)<br/>
बेसन -  300 ग्राम ( 1 1/2 कप)<br/>
नमक - स्वादानुसार ( 3/4 छोटी चम्मच)<br/>
हरी मिर्च - 2-4 छोटी छोटी काट लीजिये<br/>
लाल मिर्च - एक चौथाई छोटी चम्मच से कम<br/>
कसूरी मैथी - (एक टेबल स्पून) यदि आप चाहें<br/>
अजवायन - 1/2 छोटी चम्मच<br/>
तेल - पकोड़े तलने के लिये
<h3> विधि - How to make Palak Pakoda </h3>
बेसन को किसी बर्तन में छान कर निकाल लीजिये.  पानी की सहायता से गाढ़ा घोल इस तरह बनाइये कि उसमें गुठलियां न रहें.  घोल को 15-20 मिनिट के लिये रख दीजिये (पकोड़े बनाने के लिये मोटा बेसन हो तो पकोड़े और ज्यादा स्वादिष्ट और करारे बनते हैं). <br/>
<br/>
पालक के पत्ते तोड़ कर साफ कर लीजिये, पत्तों को 2 बार साफ पानी से धोइये और धुले हुये पत्ते छलनी या थाली में तिरछा करके इस तरह रखिये कि पत्तो से अतिरिक्त पानी निकल जाय.  इन पत्तों को बारीक काट लीजिये. <br/>
<br/>
बेसन के घोल को फिर से अच्छी तरह फैटिये, पालक के कटे हुये पत्ते, नमक, हरी मिर्च, लालमिर्च, कसूरी मैथी (ताजी हरी मैथी के पत्ते भी बारीक काट कर डाले जा सकते हैं) डालिये, अजवायन, पालक के पकोड़े के घोल को इन सब चीजों के साथ अच्छी तरह से फैट लीजिये. <br/>
<br/>
कढ़ाई में तेल डाल कर गरम कीजिये, हाथ से या चमचे से थोड़ा सा घोल उठाइये और गरम तेल में डालिये, 5-6 या जितने पकोड़े तेल में अच्छी तरह डूब सके डाल दीजिये, पकोड़ों को पलट पलट कर ब्राउन होने तक तल लीजिये.  पकोड़े अधिक करारे करने के लिये आग मीडियम या आवश्यकतानुसार धीमी कर लीजिये.  तले हुये पकोड़े प्लेट पर नैपकिन पेपर बिछा कर या डलिया में निकाल कर रखिये. बचे हुये घोल से भी इसी तरह पकोड़े बना कर तैयार कर लीजिये. <br/>
<br/>
गरमा गरम पालक के पकोड़े (Palak Pakoda -Spinach Fritter ) हरे धनिये या पोदीना की चटनी के साथ परोसिये और खाइये. <br/>
<br/>
चार सदस्यों के लिये<br/>
समय - 30 मिनिट </font>
</body>
</html>
