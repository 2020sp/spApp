<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">चावल के पकोड़े</h2>
चावल तो हम सभी के घर में रोजाना ही बनाये जाते हैं, चावल के पकोड़े भी बनाकर देखिये ये बहुत स्वादिष्ट बनते हैं. चावल के पकोड़े (Rice Pakoda) बनाने के लिये चावल आप बना लीजिये या फिर आपके पास सुबह के खाने में बने चावल बच गये हैं उनसे ये पकोड़े बना लीजिये, तो आइये आज शाम को चाय के साथ चावल के पकोड़े बनायें.
<h3> आवश्यक सामग्री - Ingredients for Rice Pakoda </h3>
पके हुये चावल - 2 कप<br/>
नमक - स्वादानुसार(आधा छोटी चम्मच)<br/>
हरी मिर्च - 2 (बारीक कतरी हुई)<br/>
अदरक - आधा इंच लम्बा टुकड़ा(कद्दूकस किया हुआ)<br/>
अमचूर पाउडर - 1/4 छोटी चम्मच<br/>
लाल मिर्च पाउडर - 1/4 छोटी चम्मच<br/>
हरा धनियां - कतरा हुआ 1 टेबल स्पून<br/>
बेसन - 1 कप<br/>
नमक - स्वादानुसार (1/3 छोटी चम्मच)<br/>
लाल मिर्च - 1/4 छोटी चम्मच<br/>
धनियां पाउडर - आधा छोटी चम्मच<br/>
तेल - पकोड़े तलने के लिये
<h3> विधि - How to make Rice Pakoda </h3>
चावल में नमक, हरीमिर्च, अदरक, अमचूर पाउडर, लालमिर्च पाउडर और हरा धनियां डालकर मिला लीजिये.  मिश्रण से एक नीबू के बराबर मिश्रण निकालिये, हाथ से दबाकर गोले बना कर चपटा कर लीजिये, गोल या ओवल कैसा भी जैसा आप चाहें बना कर सारे गोले बना कर रख लीजिये. <br/>
<br/>
बेसन को छान कर बर्तन में निकालिये, नमक, लालमिर्च और धनियां पाउडर डालिये, पानी की सहायता से पकोड़े के लिये मिश्रण तैयार कीजिये, इस मिश्रण को चमचे से 5-7 मिनिट खूब फैटिये. <br/>
<br/>
कढ़ाई में तेल डाल कर गरम कीजिये. एक चावल का गोल उठाइये और बेसन लपेट कर गरम तेल में डालिये, इसी तरह 4-5 चावल के गोले बेसन लपेट कर एक साथ डालिये और चावल के पकोड़े पलट पलट कर ब्राउन होने तक तल लीजिये.
तले हुये पकोड़े प्लेट में नेपकिन पेपर बिछा कर रखिये, सारे पकोड़े इसी तरह तल कर बना लीजिये. <br/>
<br/>
चावल के गरमा गरम पकोड़े हरे धनिये की चटनी, चिल्ली सास या टमाटर सास के साथ परोसिये और खाइये.
चावल के पकोड़े (Rice Magoda) दूसरी तरीके से बनाइये<br/>
<br/>
पके हुये चावल एक कप, बेसन आधा कप, बेसन को छान कर किसी बर्तन में निकालिये, स्वादानुसार नमक, लाल मिर्च और धनियां पाउडर डालिये, पानी की सहायता पकोड़े का घोल तैयार कीजिये, घोल को चमचे से 5 मिनिट तक खूब फैटिये.  इस बेसन के घोल में पके हुये चावल, कतरी हुई हरी मिर्च और कद्दूकस किया हुआ अदरक मिला कर फिर से फैटिये.   पकोड़े बनाने के लिये घोल तैयार है. <br/>
<br/>
कढाई में तेल डालकर गरम कीजिये, चावल का घोल हाथ से उठाइये और अपने मन पसन्द आकार के पकोड़े बनाकर  गरम तेल में डालिये, जितने पकोड़े एक बार में तले जा सकें उतने पकोड़े डाल कर, पकोड़े को पलट पलट कर ब्राउन होने तक तल लीजिये, तले हुये पकोड़े प्लेट में नेपकिन पेपर बिछा कर रखिये और सारे पकोड़े इसी तरह तल कर बना लीजिये. <br/>
<br/>
ये गरमा गरम चावल के पकोड़े बिलकुल दाल के मगोड़े के तरह स्वादिष्ट लगते हैं, इन्हैं हरे धनिये या पुदीना की चटनी, चिल्ली सास या टमाटर सास के साथ परोसिये और खाइये. <br/>
<br/>
चार सदस्यों के लिये,<br/>
समय - 30 मिनिट </font>
</body>
</html>
