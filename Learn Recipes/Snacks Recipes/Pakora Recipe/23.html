<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">क्रीम पनीर बाल्स </h2>
क्रीम पनीर बाल्स (Cream Cheese Balls) को खाने से पहले बातें करते करते हुये खाये जा सकते हैं आप इन्हें अपने किसी भी छुट्टी के दिन या मुख्य खाने से पहले शाम को चाय के साथ पनीर क्रीम बाल्स बना कर खा सकते हैं. <br/>
<br/>
हिन्दुस्तान से बाहर क्रीम चीज बाल्स (Cream Cheese  Balls)  के अन्दर आलू का प्रयोग नहीं होता और ये तलने की जगह ओवन में बेक कर के बनाये जाते हैं.  बाजार में क्रीम पनीर आसानी से नहीं मिलता, इसकी जगह आप छैना या सामान्य पनीर का उपयोग कर सकते हैं.  क्रीम पनीर की जगह छैना या सामान्य पनीर का उपयोग करने से पहले इसे मिक्सर या ब्लैडर से अच्छी तरह ब्लेंड करलें ताकि ये एकदम बारीक हो जाय.  कद्दूकस किया हुआ पनीर से बाल्स एक जैसे नहीं बनते.  क्रीम पनीर बाल्स के लिये आलू एकदम छोटे आकार के होने चाहिये.  तो आईये आज बनाते हैं क्रीम पनीर बाल्स (Cream Cheese  Balls)
<h3> आवश्यक सामग्री - Ingredients for Cream Cheese Balls </h3>
छोटे आलू - 400 ग्राम या (35 -40 छोटे छोटे आलू)<br/>
क्रीम चीज (Cream Cheese )  या पनीर - 100 ग्राम<br/>
मैदा - 2 टेबल स्पून<br/>
नमक - स्वादानुसार<br/>
काली मिर्च - आधा छोटी चम्मच<br/>
टमाटो सास - 1 टेबल स्पून<br/>
चिल्ली सास - 1 टेबल स्पून<br/>
ब्रेड - 5-6 या सूजी रवा<br/>
चाट मसाला - 2 छोटी चम्मच<br/>
तेल - आलू को तलने के लिये
<h3> विधि - How to make Cream Cheese Balls </h3>
आलू को धोइये और स्वादानुसार नमक डाल कर, कुकर में उबाल लीजिये, कुकर खोलिये, आलू को ठंडा कीजिये और छील लीजिये. <br/>
<br/>
मैदा को पानी में घोल कर पतला घोल बनाइये.  इसमें ब्लैंड किया हुआ पनीर, नमक, काली मिर्च, टमाटो सास और चिल्ली सांस मिलाइये. <br/>
<br/>
ब्रेड को एकदम से चूरा करके प्लेट में रख लीजिये. <br/>
<br/>
साबुत छिला हुआ आलू घोल में डालिये, इसके बाद आलू को ब्रेड के चूरा में लपेटिये और प्लेट में रख दीजिये.  सारे आलू इस तरह तैयार करके प्लेट में रख लीजिये.  आप ब्रेड के चूरे में लपेटने की जगह सूजी में भी लपेट सकते हैं लेकिन मुझे तो ब्रेड के चूरे में लपेटना अधिक सुविधाजनक लगता है. ब्रेड के चूरे या सूजी की बाहरी परत के कारण ये बाल्स ऊपर से एकदम कुरकुरे हो जाते है. <br/>
<br/>
कढ़ाई में तेल डाल कर गरम कीजिये,  आलू को हाथ पर रख कर दुसरे हाथ से गोल करके आकार दीजिये.  गरम तेल में 10 - 12 आलू डालिये और मीडियम धीमी गैस पर आलू ब्राउन होने तक तलिये, तले हुये आलू प्लेट में निकाल कर रखिये. फिर से इसी तरह और आलू तेल में डालिये और तलिये, सारे आलू इसी तरह तैयार करके तल कर प्लेट में रख लीजिये.  तैयार पनीर क्रीम बाल्स के ऊपर चाट मसाला छिड़किये. <br/>
<br/>
क्रीम पनीर बाल्स (Cream Cheese Balls)  तैयार हैं, गरमा गरम पनीर क्रीम बाल्स, हरे धनिये की चटनी या टमेटो सास के साथ परोसिये और खाइये </font>
</body>
</html>
