<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">भुना हुआ टोफू</h2>
भुना हुआ टोफू तुरत फुरत तैयार होने वाला पौष्टिक नाश्ता है, और बनाने में बेहद आसान, बस मनचाहे आकार में काटा और नानस्टिक कढ़ाही पर थोड़ा सा तेल डाल कर भून डाला, थोड़े से मनपसन्द मसाले डाले और हो गया झटपट हैल्दी नाश्ता तैयार.
<h3> आवश्यक सामग्री </h3>
टोफू - 300 ग्राम<br/>
तेल - एक बड़ी चम्मच<br/>
सोया सास - एक छोटी चम्मच (यदि आप चाहें)<br/>
तिल - छोटी 2 चम्मच<br/>
नमक - छोटी आधा चम्मच (स्वादानुसार)<br/>
काली मिर्च - एक चौथाई छोटी चम्मच
<h3> विधि </h3>
टोफू से लम्बे लम्बे टुकड़े काट लीजिये. (आप चाहें तो इसे चौकोर या किसी भी अन्य आकार में काट सकते हैं) <br/>
<br/>
नान स्टिक कढ़ाई में तेल डालकर गरम कीजिये,  टोफू के टुकड़े तेल में डालिये और दोनों तरफ हल्के ब्राउन होने तक सेक लीजिये. <br/>
<br/>
हल्के ब्राउन सिके टोफू टुकड़ों पर सोया सास चम्मच से थोड़ा थोड़ा गिरा दीजिये और टोफू टुकड़ों को और ब्राउन होने दीजिये. आग बन्द कर दीजिये. <br/>
<br/>
तवे पर तिल डालकर, हल्के ब्राउन टोफू पर लपेटिये, तिल को भी रोस्ट होने दीजिये. <br/>
<br/>
ब्राउन सिके हुये टोफू के टुकड़ो पर नमक और काली मिर्च छिड़क कर डालिये और पलट पलट कर सारी जगह मसाला अच्छी तरह मिला दीजिये. <br/>
<br/>
स्वादिष्ट और पौष्टिक भुना हुआ टोफू  तैयार हैं, सुबह के नाश्ते के लिये भुना हुआ टोफू बहुत ही अच्छा है. स्वादिष्ट भुना हुआ टोफू , टमाटो सास या हरे धनिये की चटनी के साथ परोसिये और खाइये. </font>
</body>
</html>
