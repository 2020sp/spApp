<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">राम लड्डू</h2>
लड्डू सामान्यतया मीठे होते हैं लेकिन राम लड्डू नमकीन होते हैं और हरी चटनी और मूली के लच्छे के साथ खाये जाते हैं . दिल्ली में राम लड्डू का ठेलें आप लगभग हर बाजार में देख सकते हैं, गोल गोल गरमा गरम राम लड्डू कढ़ाई में तलते देख इन्हैं खाने के लिये मन कर जाता हैं. <br/>
<br/>
राम लड्डू (Ram Laddu) मूंग और चने की दाल से बनाये जाते हैं.  मूंग दाल  से मगौडे भी बनाये जाते हैं लेकिन मगौड़े जहां कुरकुरे होते हैं राम लड्डू कुरकुरे नहीं होते. आईये आज हम राम लड्डू (Ram Laddoo) बनायें.
<h3> आवश्यक सामग्री - Ingredients for Ram Ladu </h3>
धुली मूंग दाल - 200 ग्राम (1 कप)<br/>
चना दाल - 100 ग्राम ( आधा कप )<br/>
नमक - 3/4 छोटी चम्मच ( स्वादानुसार)<br/>
हरी मिर्च - 2-3 ( बारीक कतरी हुई)<br/>
अदरक - एक इंच मोटा टुकड़ा ( बारीक कतरा हुआ)<br/>
हरा धनियां -  एक टेबल स्पून(बारीक कतरा हुआ)<br/>
रिफाइन्ड तेल - तलने के लिये
<h3> विधि - How to make Ram Laddu </h3>
चने और मूंग की दाल को साफ कर लीजिये, धोइये और पीने के पानी में 5-6 घंटे के लिये भिगो दीजिये.  दाल से अतिरिक्त पानी निकाल दीजिये और बिना पानी डाले पीस लीजिये (दाल को एकदम बारीक मत पीसिये). <br/>
<br/>
पिसी हुई दाल को किसी बर्तन में निकालिये और नमक डाल कर अच्छी तरह खूब फैट लीजिये, फैटी हुई दाल मे हरी मिर्च, अदरक और हरा धनियां मिलाइये. <br/>
<br/>
भारी तले की कढ़ाई या नानस्टिक कढ़ाई में तेल डालकर गरम कीजिये.  थोड़ी सी दाल को हाथ से उठाइये, गोल आकार देते हुये गरम तेल में डालिये, एक एक करके 7-8 या जितने राम लड्डू कढ़ाई में आ जाय डाल दीजिये.  मध्यम और धीमी आग पर इन्हैं पलट पलट कर ब्राउन होने तक तलिये.  तले हुये राम लड्डू प्लेट में निकाल लीजिये और अब फिर से इसी तरह हाथ से दाल उठाकर गरम तेल में डालिये और उन्हैं पहले की तरह तलिये.  इसी प्रकार सारी दाल के राम लड्डू बनाकर तैयार कर लीजिये.<br/>
<br/>
मूली के तैयार लच्छे (4-5 मूली को कद्दूकस कर लीजिये, कद्दूकस की हुई मूली में कतरा हुया एक टेबल स्पून हरा धनियां मिला दीजिये ) <br/>
<br/>
हरे धनिये की हरी चटनी और मूली के लच्छे के साथ गरमा गरम राम लड्डू परोसिये और खाइये. <br/>
<br/>
चार सदस्यों के लिये<br/>
समय - 45 मिनिट </font>
</body>
</html>
