<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पालक पनीर की सेन्डविच</h2>
पालक पनीर की सैन्डविच स्वादिष्ट होने के साथ साथ पौष्टिक भी होती है. पालक पनीर की सैन्डविच बनाकर  इसे नाश्ते में परोसिये या बच्चों को उनके टिफिन में दीजिये. सभी को बहुत पसन्द आयेगी.
<h3> आवश्यक सामग्री - Ingredients for Palak Paneer Sandwich </h3>
ब्रेड स्लाइस - 8<br/>
पालक - 400 ग्राम या 2 कप बारीक कटा हुआ<br/>
मक्खन - 2 टेबल स्पून<br/>
पनीर - 100 ग्राम<br/>
स्वीट कार्न - 1 टेबल स्पून ऊपर तक भरा हुआ<br/>
नमक - स्वादानुसार (आधा छोटी चम्मच)<br/>
काली या सफेद मिर्च - 1/4 छोटी चम्मच<br/>
भुना जीरा पाउडर - 1 छोटी चम्मच<br/>
नीबू का रस - 2 छोटी चम्मच
<h3> विधि - How to make Palak Paneer Sandwich </h3>
पालक के पत्ते से डंडिया हटा कर, 2 बार पानी में पत्ते डुबा कर अच्छी तरह धो लीजिये. धुले हुये पालक को छलनी में या थाली में रख कर थाली को तिरछा कर दीजिये ताकि पालक से अतिरिक्त पानी निकल जाय. <br/>
<br/>
अब इन पालक के पत्तों को बारीक काट लीजिये. <br/>
<br/>
कढ़ाई में 2 छोटी चम्मच मक्खन डाल कर गरम कीजिये, मक्खन में कटे पालक के पत्ते डालिये, स्वीट कार्न, नमक और काली मिर्च डाल कर मिला दीजिये. पालक के पत्तों को ढककर 2 मिनिट पकने दीजिये, ढक्कन हटाइये और पालक से निकले पानी को जलने तक पालक को पका लीजिये. आग बन्द कर दीजिये. <br/>
<br/>
पकाये हुये पालक और स्वीट कार्न में पनीर को क्रम्बल करके डालिये, भुना जीरा और नीबू का रस भी डाल दीजिये, सारी चीजों को अच्छी तरह मिला दीजिये.  सैन्डविच बनाने के लिये पिठ्ठी तैयार हैं. पिठ्ठी को 4 बराबर भागों में बांट लीजिये. <br/>
<br/>
2 ब्रेड पर अन्दर की ओर मक्खन की परत बिछाइये, एक ब्रेड के मक्खन लगे सतह पर पालक की पिठ्ठी रखकर एक जैसा फैला लीजिये, दूसरी ब्रेड मक्खन लगी सतह से उसके ऊपर ढक कर हथेली से हल्का सा दबा दीजिये. इसी तरह से दूसरी सैन्डविच भी बना कर तैयार कर लीजिये. <br/>
<br/>
सैन्डविच टोस्टर में सैन्डविच को ग्रिल करने के लिये रखिये. 3 -4 मिनिट में सेन्डविच ग्रिल हो जाती हैं. सेन्डविच निकाल कर प्लेट में रखिये. दूसरे सेन्डविच फिर से सेन्डविच मेकर में रखिये और ग्रिल करके निकाल लीजिये. <br/>
<br/>
पालक पनीर सेन्डविच (Palak Corn and Paneer Sandwich) तैयार है. गरमा गरम पालक पनीर सेन्डविच हरी चटनी (Dhaniya Chutney), टमाटर कैचप (Tomato ketchup) या कसून्दी (Kasundi) के साथ परोसिये. </font>
</body>
</html>
