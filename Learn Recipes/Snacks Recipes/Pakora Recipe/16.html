<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">केला कटलेट</h2>
शाम को खाने से पहले अगर कुछ हल्का फुल्का खाने का मन करे तो आप कच्चे केले के कटलेट्स (Raw Banana Cutlet ) बना सकते हैं. अपनी पसन्द से आप केले कटलेट सिर्फ केले से या केले आलू मिलाकर किसी भी तरह से बना सकते हैं, <br/>
<br/>
कच्चे केले के कटलेट्स आप व्रत रखते हुये फलाहार के रूप में भी ले सकते हैं.  यदि आप इसे फलाहार के रूप में न लेना चाहें तो सैंधा नमक के स्थान पर सामान्य नमक और सिंघाड़े या कूटू के आटे की जगह कार्न स्टार्च या बेसन का प्रयोग करें.
<h3> आवश्यक सामग्री - Ingredients for Raw Banana Cutlet </h3>
कच्चे केले - 4 -5 (400 ग्राम)<br/>
आलू - 2 -4<br/>
सिघाड़े या कूटू का आटा (या बेसन) या कार्न फ्लोर - 2 -3 टेबल स्पून<br/>
सैधा नमक ( या सामान्य नमक) - स्वादानुसार ( 1 छोटी चम्मच)<br/>
हरी मिर्च - 1-2 बारीक कटी हुई<br/>
अदरक -  1 इंच अदरक टुकड़ा कद्दूकस किया हुआ<br/>
काली मिर्च - एक चौथाई छोटी चम्मच<br/>
हरा धनियां -एक टेबल स्पून (बारीक कतरा हुआ)<br/>
तेल - कटलेट तलने के लिये.
<h3> विधि How to make Raw Banana Cutlet </h3>
केले अच्छी तरह धोइये, दोनों ओर से डंठल काट लीजिये, केलों को कुकर में अलग बर्तन में रखकर भाप में पका लीजिये, या माइक्रोवेव में 3 -4 मिनिट लगाकर भून लीजिये. आलू को भी उबाल लीजिये. <br/>
<br/>
केले के ऊपर से छिलका उतारिये और मैस कर लीजिये, आलू को छीलिये, मैस कर लीजिये या इनको कद्दूकस कर लीजिये. <br/>
<br/>
एक बर्तन में मैस्ड या कद्दूकस किये आलू, केले, नमक, काली मिर्च और हरा धनियां डालिये, अच्छी तरह मिलाकर मिश्रण को गूथे गये आटे जैसा बना लीजिये. <br/>
<br/>
नानस्टिक कढ़ाई में एक टेबल स्पून तेल डाल कर गरम कीजिये और थोड़ा सा मिश्रण हाथ से निकाल कर गोल करके हथेलियों से दबा कर चपटा कर लीजिये. चार- पांच गोले बनाकर, चपटे करके, कढ़ाई में सिकने के लिये रखिये.  दोनों ओर पलट पलट कर ब्राउन होने तक सेक कर कटलेट निकाल कर प्लेट में रख लीजिये, सारे कटलेट इसी तरह तल कर तैयार कर लीजिये. केले के कटलेट तैयार हैं <br/>
<br/>
केले कटलेट को डीप फ्राई कीजिये: कटलेट डीप फ्राई करने के लिये मिश्रण में 2 टेबल स्पून सिघाड़े या कूटू का आटा डाल कर और मिला लीजिये. <br/>
<br/>
कढ़ाई में तेल डालकर गरम कीजिये, मिश्रण से नीबू के बराबर आटा तोड़िये और अपनी मन पसन्द आकार के कटलेट बनाकर गरम तेल में डालिये, एक बार में 3-4 कटलेट बनाकर तले जा सकते हैं,  कटलेट को पलट पलट कर ब्राउन होने तक तलिये, तले हुये कटलेट कढ़ाई से निकालिये और किसी प्लेट में नैपकिन पेपर बिछा कर रखिये, सारे कटलेट इसी तरह तल कर तैयार कर लीजिये. <br/>
<br/>
गरमा गरम केले के कटलेट तैयार हैं, ताजे दही और हरे धनिये की चटनी, मीठी चटनी के साथ केले के कटलेट परोसिये और खाइये. <br/>
<br/>
चार सदस्यों के लिये,<br/>
समय - 30 मिनिट
<h3> टिप: </h3>
केले या आलू के कटलेट वगैरह बनाते समय आलू को उबालने के तुरन्त बाद प्रयोग न करें.  इन्हें एक घंटे के लिये फ्रिज में रख दें तो आपके कटलेट, भल्ले या सलाद बहुत अच्छे बनेंगे. </font>
</body>
</html>
