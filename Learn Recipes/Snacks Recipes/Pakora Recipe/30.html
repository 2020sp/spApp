<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मूंग दाल मगौड़े</h2>
मकर संक्रांति पर तिल के लड्डू, मूंग दाल के मगोड़े (Moong Dal Pakode) और चिक्की बनायी जाती है. तिल के लड्डू और चिक्की तो हम पहले ही बना चुके हैं, आईये आज मूंग दाल के मगौड़े (Moong Dal Pakora) बनायें.
<h3> आवश्यक सामग्री -Ingredients for Moong Dal magoda </h3>
मूंग की दाल - 200 ग्राम<br/>
हींग  -  1-2 पिंच<br/>
हरी मिर्च  -  3-4 ( काट लें)<br/>
अदरक  -  1 इंच लम्बा टुकड़ा ( कद्दूकस कर लें या काट लें )<br/>
हरा धनियां -  आधा छोटी कटोरी ( कटा हुआ )<br/>
लाल मिर्च   -  एक चौथाई छोटी चम्मच<br/>
धनियां पाउडर - 1 छोटी चम्मच<br/>
नमक  -  स्वादानुसार ( 3/4 छोटी चम्मच )<br/>
तेल   -  तलने के लिये
<h3> विधि - How to make Moong Dal magoda </h3>
दाल को धो कर 4-5 घंटे के लिये पानी में भिगो दें. यदि दाल छिलके वाली हो, तो दाल को हाथों से मल मल कर छिलका अलग करें और पानी में दाल छिलका तैरा कर निकाल दें, और दाल को मिक्सी से पीस लें.  यदि दाल बिना छिलके वाली या धुली हुई है, तो भीगी हुई दाल से पानी निथार लें और दाल मिक्सी से पीस लें. दाल को अधिक बारीक न पीसें. ( मोटी पिसी दाल के मगौड़े अधिक स्वादिष्ट बनते हैं ). <br/>
<br/>
दाल किसी बड़े बर्तन में निकालें.   मसाले मिला कर दाल को अच्छी तरह फैट लें.  मगौड़ों के लिये मिश्रण तैयार है. <br/>
<br/>
कढ़ाई में तेल डाल कर गरम करें.  मिश्रण से थोड़ा थोड़ा मिश्रण लेकर कढ़ाई में डालें. एक बार में 8-10 मगौड़े कढ़ाई में डाल दें.  मगौड़ों को ब्राउन होने के बाद प्लेट में निकाल कर रखें.  दूसरी बार भी फिर से इसी तरह कढ़ाई में मगौड़े डालें.  सारे मगौड़े इसी तरह बना कर तैयार कर करलें.  आपके मूंग की दाल के मंगौड़े तैयार हैं. <br/>
<br/>
गरमा गरम मगौड़े (Moong Dal Pakoda) हरे धनिये की चटनी के साथ खाइये.
<h3> नोट </h3>
अगर आप आलू पसंद करते हैं, तो आलू को छील कर 1 1/2 या 2 इंच लम्बाई में, आधा सेमी मोटाई में काट लें, और दाल में डुबो कर उपरोक्त तरीके से तलें. </font>
</body>
</html>
