<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">नूडल्स पकोड़े </h2>
गरमा गरम क्रिस्पी नूडल्स पकोड़े शाम के समय चाय के साथ बनाइये या किसी मेहमान के लिये बनाइये, आपको बहुत पसन्द आयेंगे. नूडल्स पकोड़े को किसी भी पार्टी के स्टार्टर के रूप में भी परोसा जा सकता है.
<h3>आवश्यक सामग्री - Ingredients for Noodles Pakora</h3>
बेसन - 1 कप<br/>
कार्न फ्लोर - 2 टेबल स्पून<br/>
नूडल्स - 1 कप उबाले हुये<br/>
मशरूम - 2 छोटे छोटे कटे हुये<br/>
बन्द गोभी - आधा कप पतले पतले कटे हुये<br/>
हरी मिर्च - 1-2 बारीक कटी हुई<br/>
अदरक - 1 इंच, लम्बे पतले टुकड़े कटे हुये<br/>
हरा धनियां - 2 टेबल स्पून बारीक कटा हुआ<br/>
नमक - 1/2 छोटी चम्मच (स्वादानुसार)<br/>
लाल मिर्च - 1/4 छोटी चम्मच<br/>
तेल - पकोड़े तलने के लिये

विधि - How to make Noodles Pakora

किसी प्याले में बेसन और कार्न फ्लोर डालिये, थोड़ा थोड़ा पानी डालकर, गुठलियां खतम होने तक घोलिये, और पानी डाल कर, पकोड़े जैसी कनसिसटैन्सी का घोल बनाइये. घोल को 4-5 मिनिट तक फैटते रहिये. इस घोल को फैंटकर एकदम चिकना घोल बना लीजिये. <br/>
<br/>
घोल में नमक, लालमिर्च, हरी मिर्च, हरा धनियां, अदरक, कटे हुये मशरुम, पत्ता गोभी और नूडल्स डालकर अच्छी तरह सारी चीजों के मिक्स होने तक मिक्स कीजिये.<br/>
<br/>
कढ़ाई में तेल डालकर गरम कर लीजिये, तेल गरम होने पर, चम्मच से या हाथ से थोड़ा सा मिश्रण उठा कर कढ़ाई में डालिये, 4-5 या जितने पकोड़े कढ़ाई में आ जाय, उतने डाल दीजिये. पकोड़े को पलट पलट कर गोल्डन ब्राउन होने तक तलिये. तले पकोड़े किसी प्लेट में बिछे नेपकिन पेपर पर निकाल कर रखिये. सारे नूडल्स पकोड़े इसी प्रकार तल कर तैयार कर लीजिये.<br/>
<br/>
गरमा गरम क्रिस्पी नूडल्स पकोड़े तैयार है. नूडल्स पकोड़े को टमाटो सास या हरे धनिये की तीखी चटनी के साथ परोसिये और खाइये.
<h3> नूडल्स उबालने के लिये:</h3>
किसी बर्तन में इतना पानी ले लीजिए कि नूडल्स आसानी से उसमें डूब सकें, पानी में उबाल आने पर, 1 छोटी चम्मच तेल और नूडल्स को उबलते पानी में डाल दीजिये. नूडल्स के नरम होने पर नूडल्स को छान कर निकाल लीजिये, थोड़ा सा ठंडा पानी डालकर नूडल्स को धो लीजिये. एकदम अलग अलग नूडल्स उबल कर तैयार हो जायेंगे.
<h3> सुझाव:</h3>
पकोड़े क्रिस्पी करने के लिए हमने बेसन के घोल में कार्नफ्लोर डाला है. पकोड़े को क्रिस्पी करने के लिये 1 पिंच बेकिंग सोडा भी डाला जा सकता है. </font>
</body>
</html>
