<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कटहल के कटलेट </h2>
कटहल के कटलेट (Raw Jackfruit Cutlets) आप सुबह के नाश्ते या शाम को कम भूख में डिनर से पहले बना कर कभी भी खा सकते हैं, आइये आज शाम को चाय के साथ कटहल के कटलेट बनाते हैं.
<h3> आवश्यक सामग्री - Ingredients for Raw Jackfruit Cutlets </h3>
कटहल - 250 ग्राम<br/>
पनीर - 100 ग्राम<br/>
आलू - 2 उबले हुये<br/>
एरोरूट या कार्नफ्लोर - 4 टेबल स्पून<br/>
नमक - 2/3 छोटी चम्मच<br/>
लाल मिर्च पारउडर - एक चौथाई छोटी चम्मच से कम (यदि आप तीखा खाते हैं)<br/>
धनियां पाउडर - एक छोटी चम्मच<br/>
अमचूर पाउडर - 1/4 छोटी चम्मच<br/>
हरी मिर्च - 2 (बारीक काट लीजिये)<br/>
काली मिर्च - 1/4 छोटी चम्मच से आधा<br/>
अदरक - 1 इंच लम्बा टुकड़ा (कद्दूकस कीजिये या पेस्ट बना लीजिये).<br/>
हरा धनियां - एक टेबल स्पून(बारीक कतरा हुआ)<br/>
तेल - कटलेट तलने के लिये
<h3> विधि - How to make Raw Jackfruit Cutlets </h3>
कटहल को मोटे टुकड़ों में काट लीजिये.  कुकर में कटहल के टुकड़े डालिये, आधा कप पानी और 1/4 छोटी चम्मच नमक और एक सीटी आने तक उबालिये.  कुकर खुलने पर कटहल को निकालिये और सारा पानी हटा दीजिये, कटहल के बीज के ऊपर से छिलका अवश्य उतार लीजिये. <br/>
<br/>
कटहल को अच्छी तरह मैस कर लीजिये, आलू को छीलिये और मैस कर लीजिये. पनीर को क्रम्बल कर लीजिये.  आलू, कटहल, पनीर, एरोरूट, नमक, मिर्च, धनियां पाउडर, अदरक और हरा धनियां डाल कर, सारी चीजों को अच्छी तरह मिलाइये.  कटलेट बनाने के लिये मिश्रण तैयार है. (आप चाहें तो कटलेट बनाकर मैदा के घोल में डिप करके, कटलेट को ब्रेड के चूरे में लपेट कर रख सकते हैं, इससे कटलेट और भी क्रिस्पी बनते हैं.) <br/>
<br/>
इस तैयार मिश्रण से 2 तरीके से कटलेट बनाये जाते हैं: <br/>
<br/>
1. तल कर (Deep Fried Raw Jackfruit Cutlets) <br/>
<br/>
कड़ाई में तेल डाल कर गरम कीजिये.  मिश्रण से थोड़ा सा मिश्रण निकालिये और अपने मन पसन्द आकार देकर (गोल या ओवल) गरम तेल में डालिये. 3-4 कटलेट या उतने कटलेट बनाकर तेल में डालिये और पलट पलट कर ब्राउन होने तक तल लीजिये.  तले हुये कटलेट निकाल कर प्लेट पर किचन नैपकिन पेपर पर बिछा कर रखिये.  फिर से कटलेट बनाकर गरम तेल में डालिये और कटलेट तल कर निकाल लीजिये. सारे कटलेट बनाकर इसी तरह तैयार कर लीजिये. <br/>
<br/>
2. तवे पर (Shallow Fried Raw Jackfruit Cutlets) <br/>
<br/>
मिश्रण से थोड़ा थोड़ा मिश्रण निकाल कर गोले बनाइये और चपटा करके गोल आकार देकर कटलेट बनाकर तैयार कर लीजिये.  तवा गरम कीजिये (नान स्टिक तवा हो तो ज्यादा अच्छा है).  गरम तवे पर चमचे से थोड़ा सा तेल डाल कर चारों ओर फैलाइये. सिकने के लिये तवे पर कटलेट लगाइये, चमचे से कटलेट के चारों ओर थोड़ा थोड़ा तेल डालिये, मीडियम और धीमी आग पर निचनी सतह ब्राउन और कुरकुरी होने तक कटलेट सेकिये.  पलटे की सहायता से सारे कटलेट पलटिये और फिर से चमचे से तेल लेकर कटलेट के चारों ओर थोड़ा थोड़ा डालिये और दूसरी सतह को भी कुरकुरी ब्राउन होने तक सेक लीजिये.  सिके हुये कटहल के कटलेट प्लेट में निकाल कर रखिये.  कटहल के कटलेट तैयार है़. <br/>
<br/>
गरमा गरम कटहल के कटलेट, हरे धनिये की चटनी, मीठी चटनी और दही के साथ परोसिये और खाइये. <br/>
<br/>
एरोरूट के स्थान पर  ब्रेड का चूरा भी मिलाया जा सकता है. <br/>
<br/>
चार सदस्यों के लिये<br/>
समय - 40 मिनिट </font>
</body>
</html>
