<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कलमी वड़ा</h2>
कुरकुरे और स्वाद में लाजबाब कलमी वड़ा खाने में तो स्वादिष्ट होते ही है, परोसनें में भी अधिक सुविधाजनक हैं. यदि आपके घर पर मेहमान आरहे हों तो एक बार तलने के बाद काट कर रख लीजिये और मेहमानों के आने पर तुरंत एक बार और तल कर गरमा गरम कलमी वडा (Kalmi Vada) परोस सकते है.
<h3> आवश्यक सामग्री - Ingredients to make Kalmi Vada </h3>
चने की दाल - आधा कप<br/>
हरा धनियां - 2-3 टेबल स्पून बारीक कटा हुआ<br/>
हरी मिर्च - 2 बारीक कटी हुई<br/>
नमक - 1/2 छोटी चम्मच (स्वादानुसार)<br/>
लाल मिर्च पाउडर - 1/4 छोटी चम्मच<br/>
अदरक - आधा इंच टुकड़ा कद्दू कस किया हुआ<br/>
धनियां पाउडर - आधा छोटी चम्मच<br/>
हींग - 1 पिंच से भी कम
<h3> विधि - How To Make Kalmi Vadas </h3>
चने की दाल को धो कर, रात भर या 5-6 घंटे पानी में भिगो दीजिये, भिगी हुई चने की दाल से अतिरिक्त पानी निकाल दीजिये, और दाल को बिना पानी डाले हल्की दर दरी पीस लीजिये, अगर दाल ज्यादा सूखी लगे तो 1-2 टेबल स्पून पानी डाला जा सकता है.<br/>
<br/>
पिसी दाल में नमक, हरी मिर्च, अदरक, धनियां पाउडर, लाल मिर्च पाउडर, हरा धनियां और हींग डालकर अच्छी तरह मिक्स होने तक मिक्स कर दीजिये. कढ़ाई में तेल डालकर गरम करने रख दीजिये. <br/>
<br/>
वड़े बनाने के लिये एक प्याली पर सूती कपड़ा रख कर पीछे से कसकर पकड़ लेंगे, प्याली के ऊपर लगे कपड़े पर पानी लगाकर गीला कर लेंगे, दाल के मिश्रण से थोड़ा सा एक नीबू के बराबर मिश्रण उठायेंगे और गोल करके प्याली पर लगे कपड़े के ऊपर रखेंगे और उंगलियों की सहायता से गोल आकार दे देंगे. <br/>
<br/>
गोल वड़े को सावधानी पूर्वक कपड़े से उठाकर, गरम तेल में डालिये, दूसरा वड़ा भी इसी तरह तैयार करके तेल में डालिये, वड़ों को हल्के ब्राउन होने तक, 70 प्रतिशत तक तल कर निकाल लीजिये, सारे वड़े इसी तरह तल कर तैयार कर लीजिये. <br/>
<br/>
तले हुये वड़ों को आधा इंच के लम्बाई में टुकड़े काट कर तैयार कर लीजिये, और अब जब भी वड़े खाने हों या जब भी मेहमान आ जाय, कटे हुये वड़े कढ़ाई में डालिये और क्रिस्प होने तक तल कर निकाल लीजिये. कलमी वड़े तैयार है. <br/>
<br/>
बहुत ही स्वादिष्ट और क्रिस्पी वड़े हरे धनिये की चटनी और टमाटर सास के साथ परोसिये और खाइये. </font>
</body>
</html>
