<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मेथी के पकौडे़ </h2>
सर्दी के मौसम में हरी मेथी बाजार में खूब मिलती है, इससे हम सब्जी और परांठे तो बनाते ही हैं, मेथी के पकोड़े भी बहुत अच्छे बनते हैं.
<h3>आवश्यक सामग्री - Ingredients for Fenugreek Leaves Pakora</h3>
मेथी - 250 ग्राम<br/>
बेसन - 2 कप (250 ग्राम)<br/>
हींग - 1 पिंच<br/>
अजवायन - 1/4 छोटी चम्मच<br/>
लाल मिर्च पाउडर - 1/4 छोटी चम्मच<br/>
अदरक - 1 इंच (कद्दूकस किया हुआ)<br/>
हरी मिर्च - 2-3 (बारीक कटी हुई)<br/>
नमक - 1 छोटी चम्मच से थोडा़ ज्यादा या स्वादानुसार<br/>
तेल - पकौड़े तलने के लिये
<h3> विधि - How to make Methi Pakora recipe</h3>
बेसन को किसी बर्तन में निकाल लीजिये. इसमें हींग, अजवायन, लाल मिर्च पाउडर, अदरक का पेस्ट, हरी मिर्च और नमक डालकर पानी की सहायता से गुठलियां समाप्त होने तक गाढ़ा घोल बना लीजिए. घोल को 10 मिनिट के लिये रख दीजिये ताकि ये अच्छे से बनकर तैयार हो जाए. <br/>
<br/>
मेथी के पत्ते तोड़ कर साफ कर लीजिये, पत्तों को 2 बार साफ पानी से धोइये और धुले हुये पत्ते छलनी या थाली में तिरछा करके इस तरह रखिये कि पत्तों से अतिरिक्त पानी निकल जाय. इन पत्तों को बारीक काट लीजिये. बेसन के घोल में कटी हुई मेथी डाल कर मिला दीजिए, यदि घोल गाढ़ा लग रहा जो तब थोड़ा और पानी डालकर, घोल को 2-3 मिनिट फिर से अच्छी तरह फैट लीजिये. <br/>
<br/>
कढ़ाई में तेल डाल कर गरम कीजिये. चमचे से थोड़ा सा घोल उठाइये और गरम तेल में डालिये, जितने पकौड़े तेल में अच्छी तरह डूब सकें डाल दीजिये, पकोड़ों को पलट पलट कर ब्राउन होने तक तल लीजिये. आग मीडियम हाई या मीडियम रखें. तले हुये पकौड़े टिशु पेपर बिछी प्लेट में निकाल लीजिए. बचे हुये घोल से भी इसी तरह पकोड़े बना कर तैयार कर लीजिये. <br/>
<br/>
एक बार के पकौडे़ तलने में 5-6 मिनिट का समय लग जाता है.<br/>
<br/>
गरमा गरम मेथी के पकौडे़ बनकर तैयार हैं. इन्हें आप टमैटो सॉस या हरे धनिये की चटनी के साथ परोसिये और खाइये.
<h3> सुझाव:</h3>
पकोड़े बनाने के लिये मोटा बेसन प्रयोग कीजिये.  इनसे पकोड़े बहुत अच्छे बनते हैं. मोटा बेसन न होने पर साधारण बेसन में 2-3 टेबल स्पून सूजी या चावल का आटा मिलाने से भी पकोड़े अच्छे कुरकुरे बनते हैं. <br/>
<br/>
4 सदस्यों के लिये<br/>
समय 30 मिनिट </font>
</body>
</html>
