<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">हरे चने (होले) की कढ़ी </h2>
होली से पहले बाजार में हरे चने यानी होले खूब आने लगते हैं. पहले तो ये चने बाजार में होले (Hole or Hore) की शक्ल में मिलते थे जिन्हें हम छील कर खाते थे या भून कर, चने निकाल कर खाते थे. या होले से निकाले हुये हरे चने को सब्जी, कढ़ी इत्यादि बनाने के काम में लाते थे, <br/>
<br/>
लेकिन आजकल ये हरे चने (garbanzo beans) बाजार में छिले छिलाये तैयार मिल जाते हैं, इनसे कोई भी डिश बनाना बड़ा आसान हो गया है.  आज हम हरे चने की कड़ी (Hara Chana  pakora Curry)  बना रहे हैं, यह कड़ी बेसन की कढ़ी की तरह ही बनाई जाती है, तो आइये बनाना शुरू करें, हरे चने की कढ़ी.
<h3> आवश्यक सामग्री - Ingredients for Hara Chana Curry with pakoda </h3>
हरे चने (Hara Chana) -  400 ग्राम (2 कप )<br/>
तेल -  पकोड़े तलने के लिये<br/>
दही - 200 ग्राम (एक कप) दही को फैट लीजिये<br/>
हींग - 1 पिंच<br/>
जीरा - आधा छोटी चम्मच<br/>
हरी मिर्च - 2-3 (बारीक कतर लीजिये)<br/>
अदरक  - एक इंच लम्बा टुकड़ा (कद्दूकस कर लीजिये)<br/>
धनियां पाउडर - 1 छोटी चम्मच<br/>
लाल मिर्च - 1/4 छोटी चम्मच<br/>
नमक - स्वादानुसार<br/>
गरम मसाला - 1/4 छोटी चम्मच से कम<br/>
हरा धनियां - 1 टेबल स्पून ( बारीक कतरा हुआ )
<h3> विधि - How to make Hara Chana Curry With pakoda</h3>
हरे चने (Hara Chana) साफ कर लीजिये, धोइये और थोड़ा सा पानी डालकर बारीक पीस लीजिये. चने का आधा पेस्ट  दही में घोल दीजिये और आधा पेस्ट पकोड़े बनाने के लिये फैट लीजिये. <br/>
<br/>
कढ़ाई में तेल डाल कर गरम कीजिये, गरम तेल में थोड़ा थोड़ा चने का पेस्ट हाथ से उठा कर डालिये, पकोड़ियां  पलट पलट कर हल्की ब्राउन होने तक सेकिये और तल कर प्लेट में निकाल कर रखिये. सारी पकोड़ियां बना लीजिये. कढ़ी के लिये पकोड़ियां तैयार हो गयीं है. <br/>
<br/>
कढ़ाई में 1 या 2 टेबल स्पून तेल बचा लीजिये, गरम तेल में हींग और जीरा डालिये, जीरा तड़कने के बाद, धनियां पाउडर, हरीमिर्च, अदरक और लाल मिर्च डालकर भूनिये.  दही में घुला चने का पेस्ट और आवश्यकतानुसार पानी ( 800 ग्राम) डाल कर, कढ़ी को चमचे से चलाते हुये पकाइये. कढ़ी में उबाल के आने के बाद नमक और पकोड़ियां डाल कर मिला दीजिये.  कढ़ी को धीमी गैस पर 10- 12 मिनिट पकने दीजिये. गैस बन्द कर दीजिये, कढ़ी में गरम मसाला डाल कर मिला दीजिये. <br/>
<br/>
हरे चने की कढ़ी (Hara Chana kadhi with pakoda) तैयार हो गई है, कढ़ी को प्याले में निकालिये और कतरे हरे धनिये तथा जीरा, लाल मिर्च का तड़का ऊपर से डाल कर सजाइये.  गरमा गरम मिस्सी रोटी, चपाती, नान और चावल के साथ परोसिये और खाइये.<br/>
<br/>
4-5 सदस्यों के लिये<br/>
समय 40 मिनिट </font>
</body>
</html>
