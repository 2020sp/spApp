<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पालक की कढ़ी माइक्रोवेव में </h2>
गैस पर कढ़ी बनाने में बेसन और दही का घोल डालने के बाद कढ़ी को तब तक लगातार चलाते रहना होता है जब तक कि कढ़ी में उबाल नहीं आ जाता है, लेकिन माइक्रोवेव में हमें इस तरह कढ़ी को लगातार चलाने की जरूरत नहीं होती. पालक की कढी तो माइक्रोवेव में बनाना और भी अधिक सरल है.
<h3>आवश्यक सामग्री - Ingredients for Microwave Spinach Kadhi</h3>
पालक - 250 ग्राम<br/>
दही - 1 कप<br/>
बेसन - आधा कप<br/>
तेल - 2 टेबल स्पून<br/>
हरा धनियां - 2 टेबल स्पून<br/>
हरी मिर्च - 2-3 बारीक कटी हुई<br/>
हींग - 1 पिंच<br/>
जीरा - आधा छोटी चम्मच<br/>
हल्दी पाउडर - 1/4 छोटी चम्मच<br/>
लाल मिर्च पाउडर - 1/4 छोटी चम्मच<br/>
नमक - 1 .25 छोटी चम्मच (स्वादानुसार)
<h3> विधि - How to make Palak Ki Kadhi in Microwave</h3>
पालक को मोटे डंठल हटा कर पत्ते तोड़ लीजिये, और घास आदि हटाकर साफ कर लीजिये, पालक को अच्छी तरह पानी में डुबाकर 2 बार धोकर, छलनी या थाली में तिरछा करके रख दीजिये, ताकि पालक से अतिरिक्त पानी हट जाय.
पालक को बारीक काट कर तैयार कर लीजिये.<br/>
<br/>
दही फैंट लीजिये,<br/>
<br/>
माइक्रोवेव सेफ प्याला लीजिये, कटे पालक को प्याले में डालिये और 1/4 कप पानी डाल दीजिये. प्याले को माइक्रोवेव में रख दीजिये और अधिकतम तापमान पर 2 मिनिट माइक्रोवेव कर लीजिये, और जब तक पालक उबलता है तब तक बेसन का घोल बना कर तैयार कर लीजिये.<br/>
<br/>
थोड़ा पानी डालकर बेसन का चिकना घोल बना लीजिये, बेसन के घोल को माइक्रोवेव सेफ प्याले में डालिये और टोटल 4 कप पानी डाल दीजिये, और फैटा हुआ दही भी डालकर मिला दीजिये, हल्दी पाउडर और आधा लाल मिर्च पाउडर डालकर मिला दीजिये.<br/>
<br/>
2 मिनिट बाद पालक के प्याले को बाहर निकाल लीजिये और कढ़ी के घोल वाले प्याले को माइक्रोवेव में रख कर, अधिकतम तापमान पर 3 मिनिट माइक्रोवेव कीजिये, अब कढ़ी को अच्छी तरह चला दीजिये, और फिर से 3 मिनिट माइक्रोवेव कर लीजिये. 6 मिनिट बाद प्याले को बाहर निकालिये, नमक, हरी मिर्च और उबला हुआ पालक भी इसमें मिला दीजिये, और 2 +2 यानि कि 4 मिनिट और माइक्रोवेव कर लीजिये. <br/>
<br/>
पालक की कढ़ी बनकर तैयार है, कढ़ी में तड़का लगा दीजिये. तड़का गैस पर लगाइये, तड़का गैस पर अच्छा बनता है. छोटे पैन में तेल डालकर गरम कीजिये, तेल में जीरा और हींग डाल दीजिये, गैस बन्द कर दीजिये और तड़के में लाल मिर्च भी डाल दीजिये, तड़के को कढ़ी के ऊपर डाल कर मिला दीजिये, हरा धनियां भी डालकर मिला दीजिये.
<h3> सुझाव:</h3>
पालक की कढ़ी यदि आप खट्टी खाना पसन्द करें तो दही को रात को ही फ्रिज से बाहर निकाल कर रख दीजिये, और सुबह कढ़ी बनाइये, दही थोड़ा खट्टा हो जायेगा और कढ़ी भी खट्टी बनेगी. </font>
</body>
</html>
