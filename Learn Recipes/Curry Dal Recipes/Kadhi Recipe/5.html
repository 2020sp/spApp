<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">बेसन कढ़ी बनाईये माइक्रोवेव में </h2>
बेसन पकोड़ा कढ़ी सभी को बहुत पसन्द आती है, लेकिन कढ़ी बनाने में थोड़ा ज्यादा समय लग जाता है. कढ़ी को माइक्रोवेव में बड़ी आसानी से बहुत जल्दी बनाया जा सकता है, माइक्रोवेव में कढ़ी उतनी ही स्वादिष्ट बनती है, जितनी कि गैस पर बनती हैं. कढ़ी के लिये जो पकोड़े बना रहे हैं वह भी माइक्रोवेव में बिना तेल के बहुत अच्छे बनेंगे यदि आपको कम तेल खाना पसन्द हैं, तो माइक्रोवेव पर बेसन पकौड़ा कढी अवश्य बनाईयेगा.
<h3>आवश्यक सामग्री - Ingredients for Besan Pakoda Kadhi recipe in Microwave</h3>
बेसन - 1 कप<br/>
दही - 1 कप<br/>
तेल - 2 टेबल स्पून<br/>
करी पत्ता - 10-12<br/>
अदरक पेस्ट - 1 छोटी चम्मच या कद्दूकस किया हुआ अदरक<br/>
हरी मिर्च - 1-2 बारीक कटी हुई<br/>
नमक - 1 .25 छोटी चम्मच (सवा छोटी चम्मच) या स्वादानुसार<br/>
मेथी दाने - 1/4 छोटी चम्मच<br/>
जीरा - 1/4 चम्मच<br/>
हींग - 1 पिंच<br/>
हल्दी पाउडर - 1/4 छोटी चम्मच<br/>
लाल मिर्च पाउडर - 1/4 छोटी चम्मच<br/>
ईनो फ्रूट साल्ट - 1/4 छोटी चम्मच
<h3> विधि - How to make Besan Pakoda Kadhi recipe in Microwave </h3>
सबसे पहले किसी प्याले में बेसन और आधा कप से थोड़ा कम पानी डालकर, गुठलियां खतम होने तक चिकना घोल बना लीजिये, घोल की कनसिसटेन्सी पकोड़े के घोल की कनसिसटेन्सी जैसी होनी चाहिये. घोल को अच्छी तरह 3-4 मिनिट फैट लीजिये. आधा घोल एक अलग प्याली में निकाल कर रख लीजिये जिसकी पकोड़िया बनायेंगे.<br/>
<br/>
आधा बेसन के घोल में दही फैट कर और चार कप पानी मिलाकर कढ़ी का घोल बनालीजिये.<br/>
<br/>
<h4> पकोड़ियां बनाइये: How to make Pakora for Kadhi in Microwave</h4>
आधा बेसन का घोल जो अलग प्याली में निकाल कर रख लिया है, उसमें इनो फ्रूट साल्ट डाल कर अच्छी तरह मिला लीजिये, घोल को माइक्रोवेव सेफ इडली स्टन्ड के चार खांचों में भर कर , इडली स्टेन्ड को माइक्रोवेव में रखिये और 1.5 (डेड़) मिनिट माइक्रोवेव कीजिये, और बाहर निकाल लीजिये. माइक्रोवेव में बिना तेल की पकोड़ियां बन कर तैयार हो गई हैं, इन्हैं ठंडा होने दीजिये.<br/>
<br/>
<h4>कढ़ी बनाइये - How to make Kadhi in Microwave.</h4>
माइक्रोवेव सेफ बड़ा प्याला लीजिये. बेसन और दही का घोल प्याले में डालिये, हल्दी पाउडर, अदरक ,हरी मिर्च और आधा लाल मिर्च पाउडर डालकर घोल में अच्छी तरह मिला दीजिये. प्याले को माइक्रोवेव में रखिये, और अधिकतम तापमान पर 3 मिनिट माइक्रोवेव कीजिये. प्याला बाहर निकालिये और कढ़ी को चमचे से अच्छी तरह चला दीजिये. <br/>
<br/>
प्याले को फिर से माइक्रोवेव में रखिये और कढ़ी को 2 मिनिट माइक्रोवेव कीजिये, प्याला बाहर निकालिये और कढ़ी को चमचे से अच्छी तरह चला दीजिये. प्याले को फिर से माइक्रोवेव में रखिये और 2 मिनिट माइक्रोवेव कीजिये, कढ़ी में हल्का सा उबाल आ गया है, प्याले को बाहर निकालिये, कढ़ी की वह स्टेज है जो गैस पर कढ़ी बनाते समय चमचे से लगातार चलाते हुये उबाल आने तक हो जाती है. <br/>
<br/>
तैयार पकोड़ी जो आकार में बड़ी बड़ी है, ठंडी हो चुकी है, उनको चार -चार टुकड़ों में काटिये. कढ़ी में पकोड़ियां और नमक डालकर मिला दीजिये. कढ़ी को ढककर 2 मिनिट माइक्रोवेव कीजिये. प्याला बाहर निकालिये, कढ़ी बन चुकी है. <br/>
<br/>
तड़का लगाइये:<br/>
<br/>
छोटे पैन में तेल डालकर गरम कीजिये, गरम तेल में मेथी दाने और जीरा डालिये, मेथी दाने और जीरा भुनने पर, गैस बन्द कर दीजिये, करी पत्ता को छोटा छोटा काट कर डालिये और बचा हुआ लाल मिर्च पाउडर भी डाल दीजिये. तड़के को कढ़ी में डाल कर मिक्स कर दीजिये. माइक्रोवेव में बहुत अच्छी कढ़ी बन कर तैयार है. कढ़ी को चावल, रोटी, परांठा या पूरी किसी के साथ परोसिये और खाइये.
<h3> सुझाव:</h3>
बेसन का घोल चिकना यानि कि गुठलियां रहित बनायें. दही को अवश्य फैटे. दही, बेसन और पानी अच्छी तरह मिक्स करके घोल बनायें.<br/>
<br/>
अगर इडली स्टेन्ड न हों तो पकोड़ियां माइक्रोवेव सेफ प्यालियां या आइसक्रीम क्यूब ट्रे में भी बना सकते हैं. </font>
</body>
</html>
