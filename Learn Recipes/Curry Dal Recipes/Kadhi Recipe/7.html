<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">गुजराती कढ़ी </h2>
गुजराती कढ़ी,  (Gujarati Kadhi) पकोड़े वाली कढ़ी से थोड़ी पतली होती है. करी पत्ता और सरसों की महकती ये कढ़ी खाने में बहुत ही स्वादिष्ट है और बनाने में एकदम आसान है.
<h3>आवश्यक सामग्री - Ingredients for Gujarati Kadhi</h3>
दही - 400 ग्राम (2 कप)<br/>
बेसन -- 80 ग्राम (आधा कप)<br/>
तेल - 2-3 टेबल स्पून<br/>
जीरा - आधा छोटी चम्मच<br/>
सरसों के दाने - आधा छोटी चम्मच<br/>
मैथी के दाने - आधा छोटी चम्मच<br/>
करी पत्ता - 6-7<br/>
हींग - 2-3 पिंच<br/>
हल्दी - एक चौथाई छोटी चम्मच<br/>
हरी मिर्च - 1-2 ( बारीक काट लीजिये)<br/>
अदरक - 1 इंच लम्बा टुकड़ा कद्दूकस किया(एक छोटी चम्मच पेस्ट)<br/>
नमक - स्वादानुसार ( 1 1/2 छोटी चम्मच)<br/>
गुड़ या चीनी - एक छोटी चम्मच<br/>
साबूत लाल मिर्च - 2<br/>
लाल मिर्च पाउडर - एक चौथाई छोटी चम्मच से कम<br/>
हरा धनियां - 2 टेबल स्पून ( छोटा छोटा कटा हुआ)
<h3> विधि - How to make Gujarati Kadhi</h3>
दही थोड़ा खट्टा और फुल क्रीम हो तो कढ़ी ज्यादा स्वादिष्ट बनती है. <br/>
<br/>
बेसन को छानिये, दही और बेसन को मिलाकर मिक्सर में फैट लीजिये.  दही और बेसन के घोल को किसी बड़े बर्तन में निकाल लीजिये, दही से तीन गुना (1.2 लीटर या 6 कप) पानी इस घोल में डालकर मिला दीजिये. कढ़ी बनाने के लिये घोल तैयार है. <br/>
<br/>
कढ़ाई में तेल डालकर गरम कीजिये, गरम तेल में जीरा, सरसों, मैथी के दाने डालिये(आग धीमी रखिये). जीरा, मैथी भुनने पर करी पत्ता, हींग, हल्दी पाउडर, हरी मिर्च और अदरक पेस्ट डाल कर मिलाइये, हल्का सा भूनिये.
भुने मसाले में कढ़ी का घोल डालिये.  तेज आग पर कढ़ी में उबाल आने तक चमचे से चलाते हुये पकाइये. कढ़ी में उबाल आने के बाद चमचे से चलाना बन्द कर दीजिये, कढ़ी में नमक और चीनी डाल कर मिला दीजिये, आधा हरा धनियां और लाल मिर्च भी कढ़ी में डाल दीजिये, कढ़ी को धीमी आग पर 15 मिनिट तक पकने दीजिये.<br/>
<br/>
कढ़ी बन गई है, कढ़ी को प्याले में निकालिये. कढ़ी को सजाने के लिये, छोटी कढ़ाई में थोड़ा सा तेल डालकर गरम कीजिये, गरम तेल में एक चौथाई छोटी चम्मच जीरा डाल कर तड़्काइये, आग बन्द कर दीजिये, साबुत लाल मिर्च और 1-2 पिंच पिसी लाल मिर्च डालिये.  तड़के को कढ़ी में डालिये और बचा हुआ हरा धनियां भी कढ़ी (Gujarati Kadhi) में डालकर मिला दीजिये. <br/>
<br/>
गरमा गरम गुजराती कढ़ी चावल या चपाती के साथ परोसिये और खाइये. <br/>
<br/>
चार सदस्यों के लिये<br/>
समय - 40 मिनिट </font>
</body>
</html>
