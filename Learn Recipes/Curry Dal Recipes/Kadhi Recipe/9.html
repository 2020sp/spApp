<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">दाल मगोड़ी की कढ़ी </h2>
सब्जियां और दाल खाते खाते तबियत भर जाती है तब कढ़ी बनाने का मन करता है. दाल मगोड़ी की कढ़ी (Mangodi ki Kadhi) कढ़ी बड़ी स्वादिष्ट कम समय और कम तेल में बन जाती हैं. आईये आज हम कढ़ी कुछ अलग स्वाद में दाल मगोड़ी की कढ़ी बनायें.
<h3> आवश्यक सामग्री - Ingredients for Mangodi ki Kadhi</h3>
बेसन - 100 ग्राम (1 कप)<br/>
मगोड़ी - 100 ग्राम (1 कप)<br/>
दही - 400 ग्राम (2 कप )<br/>
तेल  - 3 टेबल स्पून<br/>
हींग - 1-2 पिंच<br/>
जीरा - आधा छोटी चम्मच<br/>
मैथी दाना - आधा छोटी चम्मच<br/>
हरी मिर्च - 2 (बारीक काट लीजिये)<br/>
अदरक - 1 इंच लम्बा टुकड़ा ( बारीक काट लीजिये)<br/>
हल्दी पाउडर - आधा छोटी चम्मच<br/>
लाल मिर्च पाउडर - आधा छोटी चम्मच (स्वादानुसार)<br/>
नमक - 1 1/2 छोटी चम्मच (स्वादानुसार)<br/>
हरा धनियां - 1-2 टेबल स्पून बारीक कटा हुआ
<h3> विधि - How to make Mangodi ki Kadhi </h3>
कढ़ाई में 2 छोटी चम्मच तेल डालिये, गरम कीजिये, गरम तेल में मूंग दाल की मगोड़ी (Moong Dal Magodi) डाल कर हल्की ब्राउन होने तक चमचे से लगातार चलाते हुये भून लीजिये.  भुनी हुई मगोड़ी को किसी प्लेट में निकाल लीजिये. <br/>
<br/>
कढ़ी बनाने के लिये<br/>
<br/>
बेसन को छान कर, एक बर्तन में निकालिये.<br/>
<br/>
दही को मथकर किसी बर्तन में निकालें, बेसन दही में इस तरह घोलें कि गुठलियां न बनें. बेसन के घोल में 1.25 लीटर या 6 - 7 कप पानी मिला लीजिये.  कढ़ी बनाने के लिये घोल तैयार है. <br/>
<br/>
कढ़ाई में 2 टेबल स्पून तेल डाल कर गरम करिये, गरम तेल में हींग, जीरा और मेथी डाल दीजिये.  जीरा, मैथी भुनने के बाद हल्दी पाउडर, हरी मिर्च, लाल मिर्च और अदरक डालिये. मसाले में भूनी हुई मगोड़ी डाल कर एक कप पानी डाल दीजिये, धीमी आग पर, ढककर, मगोड़ी को नरम होने तक पका लीजिये. <br/>
<br/>
मगोड़ी पकने के बाद  तैयार घोल डाल कर चमचे से उबाल आने तक लगातार चलाते रहिये, (तेज गैस पर पकाइये, ताकि कढ़ी में उबाल जल्दी आ जायेगा).  उबाल आने के बाद नमक डालकर मिला दीजिये.  गैस धीमी कर दीजिये.  अब कढ़ी को धीमी गैस पर 12- 15 मिनिट तक पकने दीजिये.  प्रत्येक 2-3 मिनिट में कढ़ी को चमचे से चलाते रहिये. आप देखेंगे कि कढ़ी की ऊपरी सतह पर चारों ओर बेसन की मलाई दिखाई दे रही है.  आपकी मगोड़ी की कढ़ी तैयार है.  कढ़ी के साथ चावल बनाना मत भूलिये.  कढ़ी के साथ चावल बहुत अच्छे लगते हैं. <br/>
<br/>
कढ़ी को प्याले में निकालिये और ऊपर से हरा धनियां डाल कर सजाइये या छोटी कढ़ाई में 2 छोटे चम्मच तेल डाल कर गरम कीजिये, गरम तेल में थोड़ा सा जीरा डालिये, आग बन्द कर दीजिये इस तेल में बिलकुल थोड़ी लाल मिर्च डालकर, इस तड़के को कढ़ी के ऊपर डालकर सजाइये.  गरमा गरम कढ़ी चावल, चपाती या परांठे के साथ परोसिये एवं खाइये. <br/>
<br/>
अगर दही ताजा है तब कढ़ी उतनी खट्टी नहीं बनती, कढ़ी को और खट्टी करने के लिये, कढ़ी बनने के बाद एक नीबू का रस निकाल कर मिला दीजिये, कढ़ी खट्टी और स्वादिष्ट बन जायेगी. <br/>
<br/>
चार सदस्यों के लिये<br/>
समय - 40 मिनिट </font>
</body>
</html>
