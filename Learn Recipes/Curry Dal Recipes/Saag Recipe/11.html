<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">आलू पालक की तरी </h2>
आप पालक को कैसे बनाते हैं? पालक की सब्जी भाजी अनेकों प्रकार से बनायी जाती है. प्रस्तुत है आलू पालक की सब्जी (Aloo Palak Curry Recipe).
<h3> आवश्यक सामग्री - Ingredients for Potato Spinash Curry</h3>
पालक - 500 ग्राम (एक बन्च)<br/>
आलू - 3- 4 ( मीडियम साइज )<br/>
टमाटर - 2-3<br/>
हरीमिर्च - 2-3<br/>
अदरक - 1 इंच लम्बा टुकड़ा<br/>
तेल - 2 टेबिल स्पून<br/>
हींग -1 पिंच<br/>
जीरा - एक चौथाई छोटी चम्मच<br/>
हल्दी पाउडर - एक चौथाई छोटी चम्मच से भी कम<br/>
बेसन - एक छोटी चम्मच<br/>
क्रीम या मलाई - एक टेबल स्पून<br/>
लाल मिर्च - एक चौथाई छोटी चम्मच से कम<br/>
गरम मसाला - एक चौथाई छोटी चम्मच से कम<br/>
नमक - स्वादानुसार (3/4 छोटी चम्मच )
<h3> विधि - How to make Potato Spinash Curry</h3>
पालक के डंठल तोड़ कर साफ पानी से अच्छी तरह 2 बार धो लीजिये, धुले हुये पालक को भगोने में भरिये, 1-2 टेबल स्पून पानी डालिये और ढक कर धीमी गैस पर उबाल लीजिये, पालक बहुत जल्दी उबल जाता है, गैस बन्द कीजिये, पालक को ठंडा होने के बाद, मिक्सी से पीसकर बारीक पेस्ट बना लीजिये. <br/>
<br/>
आलू को छील कर 2 टुकड़ों में काटें. और ढक कर माइक्रोवेव में भून लें. 3-4 मिनिट काफी हैं. आलुओं को उबाल भी सकते हैं लेकिन भुने हुये आलुओं का स्वाद ज्यादा अच्छा होता है. <br/>
<br/>
टमाटर, हरी मिर्च और अदरक का मिक्सी से पीसकर पेस्ट बना लीजिये. <br/>
<br/>
कढ़ाई में तेल डाल कर गरम कीजिये, आलू तेल में डाल कर भूनें और हल्के ब्राउन होने पर निकाल लीजिये,  बचे हुये तेल में हींग और जीरा डालिये, जीरा ब्राउन होने के बाद ह्ल्दी पाउडर और बेसन डाल कर भूनिये, इसके बाद टमाटर, अदरक मिर्च का पेस्ट और मलाई डाल दीजिये और मसाले को तब तक भूनिये जब तक कि उस पर तेल तैरने लगे, इस भुने हुये मसाले में पालक का पेस्ट, आलू, नमक, लाल मिर्च और गरम मसाला डाल दीजिये, सब्जी को उबाल आने के बाद 2-3 मिनिट तक पकायें. आपकी पालक आलू की सब्जी (Alu Palak Curry) तैयार है. <br/>
<br/>
सब्जी को प्याले में निकालिये. गरमा गरम आलू पालक तरी चपाती, नान या चावल के साथ परोसिये और खाइये. <br/>
<br/>
अगर आप प्याज और लहसन पसन्द करते हैं, तब जीरा ब्राउन होने के बाद, 2-3 लहसन की कली और 1 प्याज बारीक काट कर डालें और हल्का गुलाबी होने तक भून लीजिये, बचे हुये सारे मसाले उपरोक्त क्रम में डालकर सब्जी बना लीजिये.
चार लोगों के लिये.<br/>
समय - 25 मिनिट. </font>
</body>
</html>
