<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पालक कोफ्ता करी </h2>
बारीक कटे हुये पालक को बेसन मिलाकर बने कोफ्ते और टमाटर के साथ क्रीम की हल्के मसाले वाली ग्रेवी में बनी पालक कोफ्ता करी की स्वादिष्ट सब्जी हम रोटी परांठे या चावल के साथ परोस सकते हैं.
<h3>आवश्यक सामग्री - Ingredients for  Palak ke Kofte</h3>
<h4> कोफ्ते के लिये</h4>
पालक - 200 ग्राम<br/>
बेसन - 1 कप (100 ग्राम)<br/>
हरी मिर्च - 1(बारीक कटी हुई)<br/>
अदरक - ½ इंच टुकडा़ (कद्दूकस किया हुआ)<br/>
नमक - 1/4 छोटी चम्मच<br/>
लाल मिर्च पाउडर - 1/4 छोटी चम्मच
<h4> गेवी के लिये:</h4>
टमाटर - 4 (300 ग्राम)<br/>
हरी मिर्च - 2 (पेस्ट)<br/>
अदरक - 1 इंच टुकडा़ (पेस्ट)<br/>
क्रीम - ½ कप (100 ग्राम)<br/>
तेल - 2-3 टेबल स्पून<br/>
हरा धनिया - 2-3 टेबल स्पून (बारीक कटा हुआ)<br/>
जीरा पाउडर - ½ छोटी चम्मच<br/>
हींग - 1 पिंच<br/>
हल्दी पाउडर - ½ छोटी चम्मच<br/>
धनिया पाउडर - 1 छोटी चम्मच<br/>
लाल मिर्च पाउडर - 1/4 छोटी चम्मच<br/>
गरम मसाला -1/4 छोटी चम्मच<br/>
नमक - 1 छोटी चम्मच या स्वादानुसार
<h3> विधि - How to make  Palak Kofta Curry</h3>
पालक कोफ्ता करी बनाने के लिये सबसे पहले हम पालक के कोफ्ते बनायेंगे.<br/>
<br/>
पालक के पत्तों को साफ कीजिये, बड़ी डंडियों को हटा दीजिये, पत्तों को साफ पानी से धो कर, छलनी में रखकर अतिरिक्त पानी निकाल दीजिये और पत्तों को बारीक काट कर तैयार कर लीजिये. <br/>
<br/>
एक बड़े प्याले में बेसन निकाल लीजिए और थोडा़ पानी डालते हुए गुठलियां समाप्त हो जाने तक अच्छे से गाढ़ा घोल तैयार कर लिजिए. <br/>
<br/>
बेसन के घोल में बारीक कटा हुआ अदरक, बारीक कटी हरी मिर्च, चौथाई छोटी चम्मच लाल मिर्च पाउडर और आधा छोटी चम्मच नमक डालकर सभी मसालों को अच्छे से मिला लीजिए, अब इसमें काट कर रखी हुई पालक डालकर अच्छी तरह मिला दिजिए. कोफ्ते बनाने के लिए मिश्रण तैयार है. <br/>
<br/>
कढ़ाई में तेल डालकर गरम कीजिये, तेल गरम होने पर मिश्रण से थोडा़ मिश्रण निकाल कर, कोफ्ते का आकार देते हुये तेल में डाल दीजिए. कढ़ाई में एक बार में जितने कोफ्ते आ जाएं, डाल दीजिये. इन्हें पलट-पलट कर, ब्राउन होने तक तल लीजिये. तले हुये कोफ्ते प्लेट में निकाल कर रख लीजिये. सारे कोफ्ते इसी तरह बना कर तैयार कर लीजिये.<br/>
<br/>
ग्रेवी बनाइये: <br/>
<br/>
कढ़ाई में 2 टेबल स्पून तेल डालकर गरम कीजिये. गरम तेल में जीरा, हींग, हल्दी पाउडर, धनिया पाउडर डालकर हल्का सा भून लीजिए. टमाटर, अदरक, हरी मिर्च का पेस्ट डालिये और मिलाइये, लाल मिर्च पाउडर डालकर मसालों को धीमी आंच पर तब तक भूनिये जब तक कि मसाले के ऊपर तेल तैरता न दिखाई देने लगे. अब क्रीम डालकर लगातार चलाते हुए तब तक भूनें जब तक की मसाले में उबाल न आ जाए. <br/>
<br/>
ग्रेवी में उबाल आने पर 1 -2 कप पानी डाल दीजिए और लगातर चलाते हुए फिर से उबाल आने तक पकाएं. अब गरम मसाला, नमक और थोडा़ सा हरा धनिया डाल कर मिला दीजिए.<br/>
<br/>
ग्रेवी में कोफ्ते डाल दीजिये, मिलाइये और सब्जी को ढक कर 2 मिनिट धीमी आंच पर पकने दीजिए.<br/>
<br/>
सब्जी बनकर तैयार है, गैस बंद कर दीजिए. सब्जी को प्याले में निकालिये और हरा धनिया डाल कर सजाइये. <br/>
<br/>
गरमा गरम पालक कोफ्ते की सब्जी को चपाती, परांठे, नॉन या चावल किसी के साथ परोसिये और खाइये.
<h3> सुझाव:</h3>
ग्रेवी आप और भी तरीके से बना सकते है, काजू से या मावा, मलाई ग्रेवी या खसखस टमाटर ग्रेवी किसी भी प्रकार की ग्रेवी बनाइये और कोफ्ते, ग्रेवी में डाल कर सब्जी बना लीजिये.<br/>
<br/>
क्रीम की ग्रेवी के लिये ग्रेवी को तबतक लगातार चलाते हुए पकाना है, जब तक इसमें उबाल नहीं आ जाता. नहीं तो क्रीम फट सकती है.<br/>
<br/>
हम पालक को कोफ्ते तलने के बजाय माइक्रोवेव में भी बना सकते हैं.  इस रेसीपी का लिंक निम्न है.<br/>
<br/>
3-4 सदस्यों के लिए<br/>
समय - 40 मिनिट </font>
</body>
</html>
