<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">केला टिक्का करी</h2>
कच्चे केले की करी (Kachha Kela Curry) और कोफ्ता करी (Raw Banana Kofta Curry) तो हम बनाते रहते ही हैं, लेकिन क्या आपने कच्चे केले की टिक्का करी बनाई है? <br/>
<br/>
कच्चे केले के ऊपर से कुरकुरे और अन्दर से साफ्ट टिक्के शाम को चाय के साथ बातें करते समय खाने में बहुत अच्छे लगते है.  इन्हीं केले के टिक्कों को छोंक कर स्वादिष्ट टिक्का करी बनाकर देखिये, आपको अवश्य पसन्द आयेगी.
<h3> आवश्यक सामग्री - Ingreditents of Raw Banana Tikka Curry </h3>
मैरीनेट करने के लिये<br/>
<br/>
केला - 2-3 (बड़े आकार के)<br/>
बेसन -2 टेबल स्पून<br/>
दही - 2 टेबल स्पून<br/>
नमक स्वादानुसार (आधा छोटी चम्मच)<br/>
काली मिर्च - एक चौथाई छोटी चम्मच<br/>
धनियां पाउडर - 1 छोटी चम्मच<br/>
<br/>
<br/>
तरी के लिये:<br/>
<br/>
टमाटर - 3(मीडियम आकार के)<br/>
हरी मिर्च - 2-3<br/>
अदरक - एक इंच लम्बा टुकड़ा<br/>
क्रीम या मलाई  - 1 छोटी कटोरी<br/>
तेल - 1 - 2 टेबल स्पून<br/>
हींग - 1-2 पिंच<br/>
जीरा - एक चौथाई चम्मच<br/>
हल्दी पाउडर - एक चौथाई छोटी चम्मच<br/>
धनियां पाउडर - एक छोटी चम्मच<br/>
लाल मिर्च - एक चौथाई छोटी चम्मच<br/>
गरम मसाला - एक चौथाई छोटी चम्मच<br/>
नमक - स्वादानुसार
<h3> विधि - How to make Raw Banana Tikka Curry </h3>
कच्चे केले को धो लीजिये और छील कर एक इंच लम्बे गोल टुकड़े में काट लीजिये. <br/>
<br/>
मेरीनेट करने के लिये मसाला तैयार कर लीजिये. दही फैट कर बेसन, नमक, काली मिर्च और धनियां मिला कर गाड़ा घोल बना लीजिये. <br/>
<br/>
केले के टुकड़े इस घोल में डाल कर 15 मिनिट के लिये ढककर रख दीजिये. <br/>
<br/>
किसी ट्रे में तेल लगाकर चिकना कीजिये, केले के एक एक टुकड़े को निकाल कर ट्रे में लगाइये, और बेक करने के लिये 200 डि. से. तापमान पर 6-7 मिनिट के लिये ओवन में रख दीजिये. चैक कीजिये अगर इनकी परत कुरकुरी नहीं है तब और 3 - 4 मिनिट के लिये सैट कर लीजिये. अब केले टिक्के बनकर तैयार हो गये हैं. आप चाहें तो इन्हें तवे पर सैलो फ्राई भी कर सकते हैं लेकिन हम इन्हें ओवन में बेक करके बना रहे हैं. <br/>
<br/>
कच्चे केले के ऊपर से कुरकुरे लेकिन अन्दर से साफ्ट टिक्के तैयार हैं. <br/>
<br/>
आप चाहें तो इनके ऊपर चाट मसाला बुरक कर इन्हें चाय आदि के साथ नाश्ते में भी खा सकते हैं.  इनका स्वाद एकदम हटकर होता है.  हम जब भी कच्चे केले के टिक्के की करी बनाते हैं तो आधे टिक्के सब्जी बनाने से पहले ही खा डालते हैं. <br/>
<br/>
अगर आपके टिक्के नाश्ते से बचे हो तो हम इनकी सब्जी बनाने के लिये तरी तैयार कर लेते हैं.
तरी: <br/>
<br/>
तरी कई तरह की होती है, काजू तरी, खसखस तरी, क्रीम टमाटर तरी और प्याज लहसुन की तरी इत्यादि. ये सारी तरी हम अलग अलग सब्जियों में बना चुके हैं, अभी हम क्रीम टमाटर तरी बना लेते हैं, बहुत जल्दी बन जाती है . <br/>
<br/>
टमाटर, हरी मिर्च और अदरक का पेस्ट बना लीजिये, कढ़ाई में तेल डाल कर गरम कीजिये, गरम तेल में हींग जीरा डाल कर तड़काइये, हल्दी पाउदर और धनियां पाउडर डालिये और चमचे से 1-2 बार चला कर टमाटर का पेस्ट डाल कर मसाले को तब तक भूनिये जब तक मसाले पर तेल न तैरने लगे. अब मलाई डाल कर मसाले को 2 मिनिट भूनिये. तरी को जितना गाड़ा या पतला करना है उसके हिसाब से पानी, नमक और लाल मिर्च भी मिला दीजिये, उबाल आने पर केले के टिक्के डालिये और 2 मिनिट तक उबालने के बाद गैस फ्लेम बन्द कर दीजिये, सब्जी में गरम मसाला डाल कर मिला दीजिये. <br/>
<br/>
केला टिक्का कि सब्जी तैयार है, सब्जी को प्याले में निकालिये और हरा धनियां डाल कर सजाइये, गरमा गरम केला टिक्का की सब्जी के साथ नान, चपाती परांठे  या चावल किसी के साथ परोसिये और खाइये.
चार सदस्यों के लिये </font>
</body>
</html>
