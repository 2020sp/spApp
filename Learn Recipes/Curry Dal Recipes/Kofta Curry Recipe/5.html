<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मलाई कोफ्ता व्हाइट ग्रेवी में </h2>
काजू किशमिश भरे हुये नर्म मुलायम मलाई कोफ्ते और वह भी काजू, दही और क्रीम की मखनी सफेद तरी के साथ.  भूख न भी हो तो आपका मन खाने को हो जायेगा. जब भी कभी घर में कोई खास मौका हो तो इस खास मुगलाई मलाई कोफ्ता करी (Mughlai Malai Kofta Curry) को बनाईये, अपको और सभी को बहुत पसंद आयेगी
<h3> आवश्यक सामग्री - Ingredients for Malai Kofta Curry</h3>
<h4> कोफ्ते के लिये - for Malai Kofta</h4>
पनीर - 1/2 कप ,कद्दूकस किया (100 ग्राम)<br/>
मावा - 1/2 कप ,कद्दूकस किया (100 ग्राम)<br/>
कार्न फ्लोर - 1/3 कप (40 ग्राम)<br/>
काजू - 8<br/>
किशमिश - 1 टेबल स्पून<br/>
छोटी इलाइची - 2<br/>
नमक - 1/2 छोटी चम्मच<br/>
काली मिर्च - 1/4 छोटी चम्मच<br/>
तेल - कोफ्ते तलने के लिये
<h4> ग्रेवी के लिये : for White Gravy for Malai Kofta</h4>
तेल - 2 टेबल स्पून<br/>
काजू - 1/3 कप (50 गाम)<br/>
खरबूजे के बीज - 1/3 कप (50 ग्राम)<br/>
क्रीम - 1 कप (200 गाम)<br/>
ताजा दही - 1/2 कप (100 गाम)<br/>
हरा धनियां - 2-3 टेबल स्पून धनियां (बारीक कटा हुआ)<br/>
जीरा - आधा छोटी चम्मच<br/>
साबुत गरम मसाला (2 बड़ी इलाइची, 6 काली मिर्च,2 लोंग, आधा इंच दालचीनी का टुकड़ा)<br/>
अदरक - 1 इंच टुकड़ा (कद्दूकस किया हुआ या 1 छोटी चम्मच पेस्ट)<br/>
हरी मिर्च - 1-2 बारीक कटी हुई<br/>
धनियां पाउडर - आधा छोटी चम्मच<br/>
नमक - 1 छोटी चम्मच (स्वादानुसार)<br/>
लाल मिर्च पाउडर - 1/4 छोटी चम्मच<br/>
चीनी - 1 छोटी चम्मच<br/>
मक्खन - 1 टेबल स्पून
<h3> विधि : How to make Malai Kofta</h3>
पनीर और मावा को किसी प्लेट में डालिये, आधा कार्न फ्लोर नमक और काली मिर्च भी डाल दीजिये और सारी चीजों को अच्छी तरह मिक्स करके, मसल मसल कर बिलकुल चपाती के आटे जैसा चिकना तैयार कर लीजिये. कोफ्ते बनाने के लिये मिश्रण तैयार है. <br/>
<br/>
कोफ्ते में भरने के लिये स्टफिंग तैयार कर लीजिये:<br/>
<br/>
काजू को 1 काजू के 7-8 टुकड़े करते हुये काट लीजिये, किशमिश की डंडियां तोड़ कर, कपड़े से पोंछ कर साफ कर लीजिए, इलाइची को छील कर पाउडर बना लीजिये. कटे काजू, किशमिश और इलाइची पाउडर को मिक्स कर लीजिये, कोफ्ते में भरने के लिये स्टफिंग तैयार है.<br/>
<br/>
कोफ्ते बनाइये: <br/>
<br/>
कोफ्ते के मिश्रण से थोड़ा सा छोटे नीबू के बराबर मिश्रण तोड़कर गोल करके चपटा कीजिये, बीच से थोड़ा सा गहरा कीजिये और 3 - 4 टुकड़ा काजू, 2 किशमिश गहरे भाग पर रखिये, मिश्रण को चारों ओर से उठाकर स्टफिंग को इस तरह बन्द कीजिये कि कोफ्ते फटने न पायें, कोफ्ते को गोल कीजिये. बने गोले को कार्न फ्लोर में अच्छी तरह लपेटिये और प्लेट में रख दीजिये, सारे कोफ्ते इसी तरह बनाकर प्लेट में रख लीजिये. <br/>
<br/>
कोफ्ते तलिये: <br/>
<br/>
कढ़ाई में तेल डालकर गरम कीजिये, तेल बहुत अधिक गरम और ठंडा भी न हो, मिडियम गरम तेल में 2-3 कोफ्ते डालिये और गरम तेल उनके ऊपर उछालते हुये कोफ्ते हल्के ब्राउन होने तक तल कर निकाल लीजिये, सारे कोफ्ते इसी तरह तल कर निकाल लीजिये. कोफ्ते तैयार है, अब ग्रेवी बनाते हैं. <br/>
<br/>
ग्रेवी बनाइये - How to make white Gravy for Malai Kofta Curry<br/>
<br/>
सबसे पहले काजू और खरबूजे के बीज से पेस्ट बना लीजिये, पेस्ट बनाने के लिये काजू और खरबूजे के बीज को गरम पानी में आधा घंटे भिगो लीजिये या सादा पानी में 2 घंटे भिगो लीजिये, भीगे काजू और खरबूजे के बीज को बारीक पीस कर पेस्ट बना लीजिये.<br/>
<br/>
साबुत गरम मसाले को तैयार कीजिये, बड़ी इलाइची छीलिये, छिलका हटा कर दाने ले लीजिये, काली मिर्च, लोंग और दाल चीनी सब को एक साथ एकदम मोटा मोटा कूट लीजिये. <br/>
<br/>
पैन गरम कीजिये, पैन में तेल डालकर गरम होने दीजिये, जीरा डालकर तड़कने दीजिये, कुटा हुआ गरम मसाला डालिये, थोड़ा सा भूनिये, अदरक और हरी मिर्च डालिये और थोड़ा भूनिये, काजू और खरबूजे का पेस्ट डालिये और तब तक भूनिये जब तक तेल पेस्ट से अलग न होने लगे, क्रीम डालकर मसाले को चलाते हुये फिर से इतना भूनिये कि मसाले से तेल अलग होने लगे. <br/>
<br/>
भुने मसालों में धनियां पाउडर, लाल मिर्च पाउडर डालकर मिला दीजिये, दही डालकर मसाले को चमचे से चलाते हुये मसाले में अच्छी तरह उबाल आने तक पका लीजिये, मसाले भुन कर तैयार है, अब आप ग्रेवी को अपने अनुसार जितना पतला रखना चाहते है, उतना पानी डालिये 1- 1 1/2 कप पानी मिला दीजिये और ग्रेवी को चमचे चलाते हुये तब तक पकाइये जब तक कि उसमें उबाल न आ जाय. ग्रेवी में नमक, चीनी, मक्खन और हरा धनियां डालकर मिलाकर 2 मिनिट धीमी आग पर पकने दीजिये. ग्रेवी तैयार है, गरम ग्रेवी में परोसने से पहले कोफ्ते डालकर, 2 मिनिट ढक दीजिये और स्वादिष्ट मलाई कोफ्ता सब्जी चपाती, परांठे, पूरी या नान के साथ परोसिये और खाइये. <br/>
<br/>
सब्जी को इस तरह भी परोस सकते हैं, ग्रेवी और कोफ्ते दोनों अलग रखे हैं, सर्व करने वाली प्याली में 2 कोफ्ते रखें और ऊपर से 2 चमचे गरम ग्रेवी डालें और थोड़ा हरे धनियां डालकर गार्निस करके सर्व करें.
<h3> सुझाव:</h3>
अगर आप इस सब्जी में खटास न पसन्द करें तो दही की जगह दूध का प्रयोग कीजिये, दूध नार्मल तापमान पर जिस तरह दही डालते समय चमचे से चलाते हुये ग्रेवी को पकाया है, उसी तरह दूध डालते समय ग्रेवी को पकाइये. <br/>
<br/>
ग्रेवी में प्याज पसन्द करते हैं तब 2 प्याज मोटी काट कर उबालिये, उबलते पानी में डालिये और 3 -4 मिनिट तक उबलने दीजिये, प्याज को ठंडा होने पर बारीक पीस कर पेस्ट बना लीजिये. तेल में जीरा और गरम मसाला भूनने के बाद प्याज का पेस्ट डालकर हल्की सी पिंक होने तक भून लीजिये, और सारे मसाले इसी तरह डालते हुये ग्रेवी तैयार कर लीजिये. </font>
</body>
</html>
