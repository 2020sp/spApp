<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मूंग की दाल और दलिया </h2>
मूंग की दाल और दलिया  (Moong Dal Dalia) स्वादिष्ट होने के साथ साथ बहुत ही पौष्टिक भोजन है, मूंग की दाल दलिया (Dalia with dal) बच्चों के लिये सप्ताह में 1 बार अवश्य बनाईये.  ये उनके लिये बहुत अच्छा खाना है.  आप जब पेट कुछ भारी महसूस करें तब मूंग की दाल और दलिया  (Moong Dal Dalia) बनाकर खायें आप अच्छा महसूस करेंगे.<br/>
<h3>दलिया के लिये आवश्यक सामग्री - Ingredients for Dalia</h3>
दलिया - 1 कप<br/>
घी - 1 छोटी चम्मच
<h3>दाल के लिये आवश्यक सामग्री - Ingredients for  Moong Dal</h3>
मूंग की दाल - 1 कप<br/>
टमाटर - 2-3<br/>
अदरक - 1 इंच टुकड़ा<br/>
हरी मिर्च - 1<br/>
घी - 1-2 टेबल स्पून<br/>
जीरा - आधा छोटी चम्मच<br/>
हींग - 1-2 पिंच<br/>
हल्दी पाउडर - 1/4 छोटी चम्मच<br/>
धनियां पाउडर - 1 छोटी चम्मच<br/>
लाल मिर्च पाउडर - 1/4 छोटी चम्मच से कम<br/>
नमक - स्वादानुसार (1 छोटी चम्मच)<br/>
गरम मसाला - 1/4 छोटी चम्मच से कम<br/>
हरा धनियां - 2 टेबल स्पून बारीक कटा हुआ
<h3> विधि: - How to make Moong Dal Dalia</h3>
दाल को धोकर कुकर में 2 कप पानी और आधा छोटी चम्मच नमक के साथ गैस पर रखिये और एक सीटी आने तक उबाल लीजिये. <br/>
<br/>
जब तक कुकर का प्रेशर खतम होता है ,तब तक दाल के लिये मसाला तैयार कर लेते हैं, टमाटर को धोइये और छोटा छोटा काट लीजिये, अदरक को छीलिये, धोइये और कद्दूकस कर लीजिये, हरी मिर्च को धो कर, डंठल तोड़कर छोटी छोटी काट लीजिये.<br/>
<br/>
कढ़ाई गरम होने के लिये गैस पर रखिये, घी डालिये और घी गरम होने पर हींग जीरा डालिये, जीरा हल्का ब्राउन होने पर हल्दी पाउडर, धनियां पाउडर और कटे हुये टमाटर डालिये, मसाले को मिलाइये. 2 मिनिट के लिये ढककर टमाटर को नरम होने तक पकने दीजिये, लाल मिर्च डालिये और मसाले को तब तक भूनिये जब तक मसाले से घी अलग न होने लगे. मसाला भुन कर तैयार हो गया है. <br/>
<br/>
कुकर खोलिये, दाल पक गई है, पकी हुई दाल मसाले में डाल कर मिला दीजिये, दाल आप जितनी पतली खाना चाहते हों उसके हिसाब से 1 -2 कप पानी मिला दीजिये, बचा हुआ आधा छोटी चम्मच नमक भी मिला दीजिये. दाल को ढकिये, उबाल आने के बाद 2 मिनिट और पकाइये. दाल बन गई है, गैस बन्द कर दीजिये, मूंग की दाल में गरम मसाला और हरा धनियां डाल कर मिला दीजिये.<br/>
<br/>
मूंग की दाल तैयार है, दाल को प्याले में निकाल लीजिये.
<h3> दलिया बनाइये - How to cook Dalia for Moong Dal Dalia</h3>
दलिया को थाली में निकाल कर, बीन फटक कर साफ कर लीजिये.<br/>
<br/>
कुकर में घी डाल कर गरम कीजिये, गरम घी में दलिया डालिये और हल्का भूरा होने तक चमचे से लगातार चलाते हुये,मध्यम आग पर भून लीजिये. <br/>
<br/>
दलिया भुन जाने पर, गैस बन्द कर दीजिये.<br/>
<br/>
भुने दलिया में 3 कप पानी डालकर मिलाइये, कुकर बन्द कर दीजिये.  गैस फिर से ओन कर दीजिये और एक सीटी आने तक दलिया को पकने दीजिये, गैस बन्द का दीजिये. <br/>
<br/>
कुकर का प्रेशर खतम होने पर कुकर खोलिये, दलिया बन कर तैयार है.  दलिया को प्याले में निकाल लीजिये.<br/>
<br/>
स्वादिष्ट गरमा गरम मूंग की दाल और मोती के दाने जैसा चमकता दलिया (Moong Dal Dalia) परोसिये और खाइये. </font>
</body>
</html>
