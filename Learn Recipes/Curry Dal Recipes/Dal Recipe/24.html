<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मूँगदाल, मूली के पत्ते की भुजिया</h2>
स्वादिष्ट और पौष्टिक खाना तो सभी पसन्द करते हैं, और मूंगदाल, मूली के पत्ते की भुजियाँ (moong dal - Mooli Patte ki Bhujiya) में दोनों गुण है. बनाना भी आसान है. तो क्यों न आज हम मूंगदाल, मूली के पत्ते की भुजिया ही बना लें.
<h3> आवश्यक सामग्री - Ingredients for Mooli patte ki Bhujiya </h3>
मूंगदाल — 60 ग्राम या 1/3 कप<br/>
मूली के पत्ते — 1 किग्रा. मूली के पत्तों<br/>
सरसों का तेल —  2 - 3 टेबल स्पून<br/>
हींग — 1-2 पिन्च<br/>
जीरा — आधा छोटी चम्मच<br/>
हल्दी — एक चौथाई छोटी चम्मच<br/>
हरी मिर्च — 1 या 2 बारीक काटी हुई<br/>
लाल मिर्च - 1/4 छोटी चम्मच से कम<br/>
नमक - स्वादानुसार ( आधा छोटी चम्मच से थोड़ा ज्यादा)
<h3> विधि - How to make Mooli Patte ki Bhujiya </h3>
मूंगदाल को धोकर, आधा घंटे पहले पानी में भिगो लीजिये. <br/>
<br/>
मूली के पत्तों को साफ करलें उसमें से मोटी मोटी डंठलें निकाल दीजिये और हरे हरे मुलायम पत्ते सब्जी के लिये रख लीजिये, इन पत्तों को साफ भगोने भरे पानी में अच्छी तरह 2 बार धो लीजिये. धुले पत्तों को चलनी में रखें या प्लेट में तिरछा करके ताकि उसका अतिरिक्त पानी निकल जाय. धुले पत्तों को बारीक काट लीजिये. <br/>
<br/>
कढ़ाई में तेल डालकर गरम किजिये. गरम तेल में हींग और जीरा डाल दीजिये, जीरा भुनने के बाद हरी मिर्च, हल्दी डाले चमचे से चलायें और अब भीगी हुई दाल और मूली के पत्ते डाल दीजिये, नमक और लालमिर्च डाल कर, सभी को अच्छी तरह चला कर मिला दीजिये.<br/>
<br/>
सब्जी में 3-4 टेबल स्पून पानी डालें और ढक कर धीमी गैस पर 5 मिनिट पकने दीजिये.  सब्जी को खोलकर चैक करें और चमचे से अच्छी तरह चला दीजिये. सब्जी में पानी की मात्रा है तो सब्जी को फिर से ढककर और 5 मिनिट पकने दीजिये, सब्जी को खोलिये और चमचे से चलाइये, दाल को चैक कर लीजिये अगर दाल हल्की सी दब रही है तो ठीक है, दाल कच्ची लगे तब उसे और पकाना होगा, सब्जी को ढककर 2-3 मिनिट के लिये और पका लीजिये. <br/>
<br/>
मूंग दाल मूली की भूजिया 12 - 14 मिनिट में बन कर तैयार हो जाती है, आप दाल और पत्तों को दबा कर देखेंगे तो वह मुलायम हो गये हैं. अगर सब्जी में पानी दिखे तो तेज गैस करके, सब्जी को खुले ही 2-3 मिनिट पका लें, सब्जी से पानी जल्द ही खतम हो जाता है.<br/>
<br/>
मूँगदाल, मूली के पत्ते की भुजिया (moong dal - Mooli Patte ki Bhujiya) बन कर तैयार है.  मूंग दाल मूली के पत्ते की भुजिया को पराठे या चपाती के साथ परोसिये और खाइये. </font>
</body>
</html>
