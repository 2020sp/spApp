<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पालक चना दाल</h2>
दालें ही प्रोटीन की मुख्य स्रोत हैं, और प्रोटीन हम सभी की आवश्यकता है, इसलिये दाल हमारे रोज के खाने में होनी ही चाहिये. अलग अलग दालें, अलग अलग तरीके से बनाकर हम स्वाद और खाने की रुचि को बढ़ा लेते हैं. चना दाल पालक बहुत ही स्वादिष्ट होती है, तो आइये आज हम चना दाल पालक (Palak Chana Dal) बनायें.
<h3> आवश्यक सामग्री - ingredients for Palak Chana Dala </h3>
पालक - 500 ग्राम (एक गड्डी)<br/>
चने की दाल - 150 ग्राम (3/4 कप )<br/>
टमाटर - 2-3<br/>
हरी मिर्च - 2<br/>
अदरक - 1  इंच लम्बा टुकड़ा<br/>
घी - 1-2 टेबिल स्पून (आपकी इच्छा के अनुसार)<br/>
हींग - 1 चुटकी<br/>
जीरा - आधा छोटी चम्मच<br/>
हल्दी पाउडर -  एक चौथाई छोटी चम्मच<br/>
धनियां पाउडर - एक छोटी चम्मच<br/>
लालमिर्च - एक चौथाई छोटी चम्मच से कम<br/>
गरम मसाला - एक चौथाई छोटी चम्मच<br/>
नीबू - एक छोटा सा ( यदि आप चाहें)<br/>
हरा धनियां - आधा छोटी कटोरी (बारीक कतरा हुआ)
<h3> विधि - How to make Palak Chana Dal </h3>
चने की दाल को धोइये और रात भर पानी में भिगोइये.( दाल को पहले से भिगोने से दाल जल्दी पक जाती और दाल का स्वाद भी बढ़ जाता है). <br/>
<br/>
पालक के पत्ते साफ कीजिये, 2 बार साफ पानी से धो लीजिये. थाली या चलनी में रखकर पानी निकाल दीजिये. अब इस पालक को बरीक कतर लीजिये. <br/>
<br/>
टमाटर, हरी मिर्च और अदरक डंठल तोड़िये, छीलिये और धोइये, पीस लीजिये. <br/>
<br/>
दालों को दो तरीके से बना सकते हैं. कुकर में सीधे तड़्का लगा और मसाला तैयार करके, दाल और पालक डाल कर पका लें.  या दाल और पालक कुकर में उबालें ओर तड़का अलग से तैयार करें दाल में मिलादें. दोंनो ही तरीके से दाल अच्छी बनती है, आपको जैसे आसानी लगे बना लीजिये. <br/>
<br/>
हम यह दाल, कुकर में तड़का तैयार करके, उसमें दाल डाल कर सीधे बनायेंगे. <br/>
<br/>
कुकर में घी डाल कर गरम कीजिये, घी में हींग जीरा डाल दीजिये, जब हींग जीरा भुन जाय तब हल्दी पाउडर, धनियां पाउडर डाल दीजिये जैसे ही ये भुन जाय, टमाटर हरीमिर्ची, अदरक का पेस्ट डाल कर तब तक भूनिये जब तक कि मसाले के ऊपर तेल न तैरने लगे. <br/>
<br/>
भुने हुए मसाले में कतरा हुआ पालक और चने की दाल डाल कर और 2 मिनिट मसाले के साथ भून लीजिये.  दाल की मात्रा का चार गुना पानी (दाल एक कटोरी तो पानी चार कटोरी) डाल दीजिये, नमक और लालमिर्च डाल कर कुकर बन्द कर दीजिये.  कुकर में सीटी आने के बाद गैस धीमी कर दीजिये, धीमी गैस पर दाल को 6-7 मिनिट तक पकने दीजिये. गैस बन्द कर दीजिये. <br/>
<br/>
कुकर का प्रेसर खतम होने पर ढक्कन खोलिये और देखिये दाल बन गई है, (पकी हुई दाल को यदि आप चमचे से नीचे गिरायें तो दाल और पानी एक साथ गिरते हैं).  यदि दाल अधिक गाड़ी लग रही हो तो आवश्यकता अनुसार पानी गरम करके मिला लीजिये.  दाल में  गरम मसाला और नीबू भी मिला दीजिये. <br/>
<br/>
पालक चना की दाल (Chana Dal Palak Curry) तैयार है.  दाल को प्याले में निकालिये, कटा हुआ हरा धनियां और घी डालकर सजाइये.  गरमा गरम पालक चने की दाल (Spinach Split Pea Dal), चपाती, परांठा या नान किसी के साथ परोसिये और खाइये.
<h3>
नोट
</h3>

यदि आप प्याज वाली पालक चने की दाल बनाना चाहते हैं, तब एक प्याज बारीक कतर लीजिये, घी में हींग, जीरा भुनने के बाद, कतरी हुई प्या डाल कर, हल्का गुलाबी होने तक भून लीजिये, इसके बाद उपरोक्त विधि से पालक चना दाल बना लीजिये. </font>
</body>
</html>
