<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">अंकुरित मूंग दाल </h2>
दालें हमारे रोजाना के खाने का मुख्य भाग है. इन्हैं यदि रोजाना बदल बद्ल कर बनाया जाय तो खाने का स्वाद बदलता है और स्वाद भी अच्छा लगता है. दालों में प्रोटीन्स और कार्बोहाइड्रेट प्रचुर मात्रा में पाया जाता है, लेकिन इनमें अंकुरण होने के बाद इनके पोषक तत्व कई गुने बड़ जाते हैं. <br/>
<br/>
पोषक तत्वों और फाइबर से भरी हुई ये दालें हमारे लिये सादा दालों की अपेक्षा और अधिक लाभकारी हैं. अंकुरित दाल (Sprouted lentils) या चने कच्चे या हल्का सा उबाल कर नमक नीबू डाल कर तो खाते ही हैं, लेकिन इन्ही अंकुरित दाल की करी और भी अधिक स्वादिष्ट, सुपाच्य व अधिक विटामिन वाली होती है.  आज हम अंकुरित मूंग की दाल (Sprouted Whole Moong Dal Curry) बनायें.
<h3> आवश्यक सामग्री - Ingredients for Sprouted Moong Dal Curry </h3>
अंकुरित मूंग - 1 कप (अंकुरित कैसे करें?)<br/>
नमक - स्वादानुसार (1 छोटी चम्मच)<br/>
टमाटर - 2<br/>
अदरक - 1 इंच लम्बा टुकड़ा<br/>
कच्चा नारियल - 2 टेबल स्पून (कतरे हुये टुकड़े) यदि आप चाहें<br/>
हरी मिर्च - 2<br/>
घी - 1 टेबल स्पून<br/>
हींग - 2 पिंच<br/>
जीरा - एक चौथाई छोटी चम्मच<br/>
हल्दी पाउडर - एक चौथाई छोटी चम्मच<br/>
धनियां पाउडर - एक छोटी चम्मच<br/>
लाल मिर्च पाउडर - एक चौथाई छोटी चम्मच से कम<br/>
गरम मसाला - एक चौथाई छोटी चम्मच से कम<br/>
हरा धनियां - एक टेबल स्पून
<h3> विधि -How to make Sprouted Moong Dal Curry </h3>
अंकुरित मूंग (Sprouted  Moong) को धो कर कुकर में डालिये,  पानी (तीन गुना पानी ) और नमक डाल कर कुकर बन्द कर दीजिये और दाल पकने के लिये रख दीजिये. कुकर में एक सीटी आने के बाद धीमी गैस पर 3-4 मिनिट तक दाल को पकने दीजिये. <br/>
<br/>
टमाटर, हरी मिर्च, अदरक और नारियल को मिक्सर से बारीक पीस लीजिये.  कढ़ाई में घी डाल कर गरम कीजिये, घी में हींग और जीरा डालिये, जीरा कड़कने के बाद हल्दी पाउडर, धनिया पाउडर और मसाले का पेस्ट डाल कर मसाले को इतना भूनिये कि मसाले के ऊपर घी तैरने लगे. <br/>
<br/>
कुकर खोलिये दाल को जितना पतला और गाड़ा करना है उसके हिसाब से पानी, भुना हुआ मसाला, लाल मिर्च और गरम मसाला मिला दीजिये. अंकुरित मूंगदाल तैयार है. दाल को टेस्ट करके नमक को एडजस्ट कर लीजिये. <br/>
<br/>
तैयार दाल को प्याले में निकालिये, हरा धनिया और घी या मक्खन डाल कर सजाइये.  गरमा गरम अंकुरित मूंग की दाल को चपाती, नान या चावल के साथ परोसिये और खाइये.<br/>
<br/>
चार सदस्यों के लिये<br/>
<br/>
समय - 30 मिनिट
<h3> नाश्ता </h3>
1 कप अंकुरित दाल क 1 चम्मच मक्खन थोड़ा सा नमक डाल कर माइक्रोवेब में 3 मिनिट के लिये रख दीजिये, निकालिये थोड़ा सा नीबू का रस, एक चौथाई छोटी काली मिर्च डाल और एक टेबल स्पून रोस्टेड छिलका रहित मूंगफली दाने मिलाइये.  सुबह का नाश्ता या शाम को खाना खाने से पहले खाइये यह आपको बहुत पसन्द आयेगा. </font>
</body>
</html>
