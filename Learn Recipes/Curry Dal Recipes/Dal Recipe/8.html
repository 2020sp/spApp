<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">शलजम चना दाल </h2>
शलजम सर्दियां शुरू होते ही बाजार में खूब दिखाई देने लगती है. शलजम में औषधीय गुण तो हैं हीं, इसकी सब्जी भी बहुत स्वादिष्ट होती है. शलजम चना दाल करी तो एकदम लाजबाब होती है.
<h3>आवश्यक सामग्री - Ingredients for Turnip Chana Dal Curry</h3>
शलजम (Turnip)  - 4 ( 300 ग्राम)<br/>
चने की दाल - 125 ग्राम (आधा कप से थोड़ी ज्यादा)<br/>
टमाटर - 3-4 मीडियम आकार के<br/>
हरीमिर्च - 1-2<br/>
अदरक - 1 इंच का लम्बा टुकड़ा<br/>
तेल या घी - 2 बड़े चम्मच<br/>
हींग - 1-2 पिंच<br/>
जीरा -  1 1/2 छोटी चम्मच<br/>
सरसों - 1 छोटी चम्मच<br/>
धनियां - 1 छोटी चम्मच<br/>
दाल चीनी- 1 छोटा टुकड़ा<br/>
लाल मिर्च -  1 चौथाई छोटी चम्मच से कम<br/>
हल्दी पाउडर - आधा छोटी चम्मच<br/>
नमक - 1 छोटी चम्मच (स्वादानुसार)<br/>
हरा धनियां - एक टेबल स्पून
<h3> विधि - How to cook Turnip Chana Dal Curry</h3>
चने की दाल को साफ करके 3-4 घंटे पहले पानी में भिगो दीजिये. <br/>
<br/>
शलजम को छीलिये, धोइये और छोटे छोटे टुकड़े में काट लीजिये. <br/>
<br/>
भीगी हुई चना दाल और कटे हुये शलजम के टुकड़े कुकर में डालिये, 2 कप पानी डालिये, नमक और एक चौथाई छोटी चम्मच हल्दी डालकर कुकर बन्द कर दीजिये.  कुकर में एक सीटी आने के बाद आग धीमी कर दीजिये और धीमी आग पर 3-4 मिनिट तक दाल को पकने दीजिये, इसके बाद आग बन्द कर दीजिये. <br/>
<br/>
टमाटर धोइये और बड़े टुकड़े काट लीजिये.  हरी मिर्च धोइये और डंठल तोड़ दीजिये. अदरक छीलिये, धोइये और टुकड़े कर लीजिये.<br/>
<br/>
गरम तवे पर जीरा, सरसों, धनियां और दाल चीनी डाल कर हल्के ब्राउन होने तक भून लीजिये.  कटे टमाटर, हरी मिर्च, अदरक और भुने मसाले मिक्सर में डालिये और बारीक पीस लीजिये. <br/>
<br/>
कढ़ाई में तेल डालकर गरम कीजिये,  गरम तेल में हींग और जीरा डालकर भूनिये, जीरा भुनने के बाद हल्दी पाउडर और पिसे मसाले तेल में डालिये और मसाले को तब तक भूनिये जब तक कि मसाले के ऊपर तेल न तैरने लगे. <br/>
<br/>
कुकर खोलिये, दाल अच्छी तरह पक गई है, शलजम और पकी दाल में मसाला मिलाइये, अपने अनुसार दाल आप जितनी गाड़ी या पतली रखनी चाहें पानी भी मिला सकते है और नमक भी स्वादानुसार मिला सकते हैं. <br/>
<br/>
शलजम चना दाल (Turnip Chana Dal Curry) तैयार है, आधा कतरा हरा धनियां मिला लीजिये, शलजम चना दाल को प्याले में निकालिये, मक्खन और हरा धनियां डालकर.  गरमा गरम शलजम चना दाल चपाती, नान या चावल के साथ परोसिये और खाइये.<br/>
<br/>
यदि आप प्याज खाना पसन्द करते हैं तब 1 या 2 प्याज बारीक काटिये, 4-5 लहसन की कली बारीक काट लीजिये, गरम तेल में हींग डालने की आवश्यकता नहीं है, कतरी प्याज और लहसन डालकर प्याज हल्की गुलाबी होने तक भूनिये और अब सारे मसाले उपरोक्त तरीके से डालकर भून कर, शलजम चनादाल में मिलायें. </font>
</body>
</html>
