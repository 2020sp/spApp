<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">सूखी मूंग दाल </h2>
मूंग की दाल तरी वाली तो बहुत ही स्वादिष्ट बनती है लेकिन सूखी मूंग की दाल भी बड़ी स्वादिष्ट बनती है. दाल के अलग स्वाद के लिये कभी सूखी मूंग की दाल बना कर देखिये, <br/>
<br/>
सूखी  मूंग दाल - Moong Dal Stir Fry  आप अपने बच्चों के छोटे से टिफिन में स्कूल के लन्च के लिये बना कर रोटी या परांठे के साथ रख कर दे सकती हैं, तो आइये आज हम सूखी मूंग दाल बनायें.
<h3> आवश्यक सामग्री Ingredients for Moon Dal Stiry Fry </h3>
धुली मूंग की दाल - 200 ग्राम (1 कप)<br/>
रिफाइन्ड या घी - 3-4 टेबल स्पून<br/>
हरी मिर्च - 1-2<br/>
अदरक - 1 इंच लम्बा टुकड़ा<br/>
जीरा - 1 छोटी चम्मच<br/>
हींग - 1 -2 पिंच<br/>
हल्दी पाउडर - आधा छोटी चम्मच<br/>
धनियां पाउडर - एक छोटी चम्मच<br/>
लाल मिर्च - 1/4 छोटी चम्मच  ( यदि आप तीखा पसन्द करते हैं)<br/>
नमक - स्वादानुसार (1 छोटी चम्मच)<br/>
नीबू - 1 छोटे आकार का<br/>
हरा धनियां - 2-3 टेबल स्पून (बारीक कतरा हुआ)
<h3> विधि - How to make Moon Dal Stiry Fry </h3>
मूंग की दाल को साफ कीजिये और 2 बार धो लीजिये.  हरी मिर्च को धोइये, डंठल तोड़िये और बारीक काट लीजिये. अदरक छीलिये, धोइये और छोटा छोटा काट लीजिये. <br/>
<br/>
मूंग दाल को एक कप पानी के साथ कुकर में डालिये, आधा छोटी चम्मच नमक और हल्दी पाउडर डाल दीजिये.  कुकर बन्द कीजिये. दाल को एक सीटी आने तक उबाल लीजिये. आग बन्द कीजिये और 2-3 मिनिट बाद कुकर से प्रेसर निकाल दीजिये और कुकर का ढक्कन खोल दीजिये, दाल ज्यादा नहीं गलनी  चाहिये. दाल में यदि पानी दिख रहा है तो उसे छान कर निकाल दीजिये. <br/>
<br/>
कढ़ाई में रिफाइन्ड तेल या घी डालकर गरम कीजिये, गरम घी में जीरा और हींग डालिये, जीरा तड़कने पर धनियां पाउडर, कटे हुयी हरी मिर्च और अदरक डालिये, 1-2 मिनिट भूनिये, बचा हुआ नमक भी डाल दीजिये, मिलाइये, उबली हुई दाल डालकर चमचे से चलाते हुये 2-3 मिनिट तक दाल को भूनिये. आग बन्द कर दीजिये नीबू का रस और हरा धनियां डाल कर मिला दीजिये. <br/>
<br/>
मूंग की सूखी दाल तैयार है, मूंग कि सूखी दाल को प्याले में निकालिये और चपाती या परांठे या चावल किसी के साथ परोसिये और खाइये. </font>
</body>
</html>
