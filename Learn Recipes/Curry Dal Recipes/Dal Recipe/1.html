<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मूंगदाल </h2>
मूंग की दाल सबसे जल्दी पचने वाली दाल है.   जब कुछ हल्का फुल्का लेकिन जायकेदार खाने का मन हो तब मूंग दाल तड़का बनाईये, सभी को बहुत पसंद आयेगी.
<h3>आवश्यक सामग्री - Ingredients for yellow moong dal recipe</h3>
मूंगदाल - ½ कप (100 ग्राम)<br/>
घी - 2 टेबल स्पून<br/>
हरा धनिया - 2-3 टेबल स्पून (बारीक कटा हुआ)<br/>
जीरा - ½ छोटी चम्मच<br/>
हींग - 1 पिंच<br/>
टमाटर - 1 (बारीक कटा हुआ)<br/>
करी पत्ता - 6-7<br/>
धनिया पाउडर - 1 छोटी चम्मच<br/>
साबुत लाल मिर्च - 1<br/>
लाल मिर्च - ¼ छोटी चम्मच<br/>
हल्दी - ¼ छोटी चम्मच<br/>
हरी मिर्च - 1 (बारीक कटी हुई)<br/>
अदरक पेस्ट - ½ छोटी चम्मच<br/>
नमक - 3/4 छोटी चम्मच या स्वादानुसार
<h3> विधि - How to make Dhuli Moong Ki Dal</h3>
दाल को अच्छे से साफ करके धोकर 15-20 मिनिट पानी में भिगो कर रख दीजिए.  मूंग दाल को बिना भिगोये, तुरन्त धोकर भी बनाया जा सकता है, यह बहुत जल्द पकने वाली दाल है. <br/>
<br/>
मूंगदाल को आप दो तरह से बना सकते हैं. पहले आप मूंगदाल को कुकर में सीटी दिला कर बाद में तड़का लगा दीजिए या फिर पहले कुकर में मसाला भून लीजिये, लीजिए उसके बाद दाल डालकर पका लीजिए. <br/>
<br/>
हम यहां पर दाल को पहले तड़का लगाकर बना रहे हैं, इसके लिए सबसे पहले कुकर को गरम कीजिए, घी डाल दीजिए घी को मेल्ट होने दीजिए. <br/>
<br/>
टमाटर को अच्छे से धोकर छोटा-छोटा बारीक काट कर तैयार कर लीजिए.<br/>
<br/>
घी गरम होने पर जीरा और हींग डाल दीजिए, जीरा भुनने पर हल्दी पाउडर, धनिया पाउडर, बारीक कटी हरी मिर्च, अदरक का पेस्ट डालकर मसाले को हल्का सा भून लीजिए. <br/>
<br/>
मसाला भूनने पर इसमें बारीक कटे हुए टमाटर डालिए, और मसाले को तब तक भूने जब तक की मसाले से घी न अलग होने लगे. मूंग दाल को मसाले में डाल दीजिए और 1-2 मिनिट मसाले के साथ चलाते हुए भून लीजिए. <br/>
<br/>
दाल में 2 कप पानी और नमक, डाल कर मिला दीजिए. कुकर का ढक्कन बंद कर दीजिए और दाल में 1 सीटी आने तक पका लीजिए. सीटी आने पर गैस बंद कर दीजिए और कुकर का प्रैशर खत्म होने पर ढक्कन खोल लीजिए(दाल में दाल के दाने दिखते रहें एसी दाल पसन्द करते हों तब कुकर का थोड़ा सा प्रेशर निकाल दीजिये). <br/>
<br/>
दाल बनकर तैयार है इसमें हरा धनिया डालकर मिला दीजिए. दाल को प्याले में निकाल लीजिए. <br/>
<br/>
दाल में अलग से तड़का लगाने के लिए छोटी कढ़ाई में 1 छोटा चम्मच घी डाल कर गरम कीजिये, गरम घी में करी पत्ता, साबुत लाल मिर्च और लाल मिर्च पाउडर डाल कर गैस बंद कर दीजिए, इस तड़के को दाल के ऊपर डालकर सजाइये. स्वादिष्ट मूंगदाल बन कर तैयार है आप इसे चपाती, चावल और दलिया के साथ परोसिये और खाईये.
<h3> सुझाव:</h3>
दाल को अपने पसन्द के अनुसार लहसन और प्याज डालकर भी बनाया जा सकता है.<br/>
<br/>
दाल को अपने अनुसार गाढ़ा या पतला बनाया जा सकता है.<br/>
<br/>
2-4 सदस्यों के लिए पर्याप्त<br/>
समय - 20 मिनिट </font>
</body>
</html>
