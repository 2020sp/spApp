<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मूंग की दाल का करारा </h2>
मूंग दाल का करारा (Moong Dal Karara) अधिकतर राजस्थान और आगरा मथुरा क्षेत्र में बनाया जाता है. जब आपके फ्रिज में हरी सब्जियां न हों और कुछ विशेष स्वादिष्ट करी खाने का मन हो तब मूंग दाल का करारा (Moong Dal Karara) बनाकर देखिये. अगर दाल थोड़ी अधिक हो तो ये पकोड़िया चाय के साथ खाइये बहुत ही स्वादिष्ट है ये, तो आइये आज लन्च में बनाये मूंगदाल का करारा.
<h3> आवश्यक सामग्री - Ingredients for Moong Dal karara Recipe </h3>
दाल की पकौड़ी बनाने के लिये <br/>
<br/>
मूंग की दाल - 150 ग्राम (3/4 कप)<br/>
हरी मिर्च - 2 (यदि आप चाहें)<br/>
अदरक - 1 इंच लम्बा टुकड़ा (यदि आप चाहें)<br/>
हरा धनियां - 1 टेबल स्पून (बारीक कतरा हुआ)<br/>
नमक -स्वादानुसार (1/3 छोटी चम्मच)<br/>
तेल - पकौड़ी तलने के लिये<br/>
<br/>
तरी के लिये<br/>
<br/>
तेल - 1- 2 टेबल स्पून<br/>
हीग - 1- 2 पिंच<br/>
जीरा - आधा छोटी चम्मच<br/>
हल्दी - 1/4 छोटी चम्मच<br/>
धनियां पाउडर - 1 छोटी चम्मच<br/>
हरी मिर्च - 2<br/>
अदरक - 1 इंच लम्बा टुकड़ा<br/>
दही - 300 ग्राम (एक कप)<br/>
लाल मिर्च पाउडर - एक चौथाई छोटी चम्मच से कम<br/>
गरम मसाला - एक चौथाई छोटी चम्मच से कम<br/>
नमक - स्वादानुसार(एक छोटी चम्मच )
    हरा धनियां - 1- 2 टेबल स्पून(बारीक कतरा हुआ)
<h3> विधि - How to make Moong Dal Karara Recipe </h3>
पकोड़ी बनाइये: Prepare Moong Dal pakoris <br/>
<br/>
मूंग की दाल को साफ कीजिये, धोइये और 4-5 घंटे या रातभर पानी में भिगो दीजिये. हरी मिर्च डंठल तोड़कर धो लीजिये, अदरक को धोइये और छीलिये, दाल से अतिरिक्त पानी हटा दीजिये और दाल, हरीमिर्च, अदरक मिलाकर पीस लीजिये (दाल को ज्यादा बारीक मत पीसिये). <br/>
<br/>
इस मिश्रण में कतरा हुआ हरा धनियां और नमक मिलाइये. मिश्रण को खूब फैटिये. पकोड़ी बनाने के लिये मिश्रण तैयार है. <br/>
<br/>
कढ़ाई में तेल डाल कर गरम कीजिये, हाथ से या चमचे से मिश्रण लेकर गरम तेल में डालिये, तेल में जितने पकोड़ी आ जाय(7-8) पकोड़ी डालिये और पलट कर ब्राउन होने तक तल लीजिये. करीब एक टेबल स्पून दाल बचाकर, सारी दाल के पकोड़े तल कर तैयार कर लीजिये. हमारी पकोड़ियां बन चुकी है, आइये अब सब्जी के लिये तरी तैयार कर लेते हैं.<br/>
<br/>
तरी बनाइये - Prepare Curry for Moong Dal Karara<br/>
<br/>
कढ़ाई में तेल डाल कर गरम कीजिये, गैस फ्लेंम धीमी ही रखिये, गरम तेल में हींग, जीरा डालिये. जीरा तड़कने के बाद, हल्दी पाउडर, हरी मिर्च, अदरक और धनियां पाउडर डालिये, चमचे से चलाइये. बची हुई पिसी दाल में 1 लीटर पानी और दही का मिश्रण मिला कर इसे कढ़ाई में डाल दीजिये.<br/>
<br/>
जब तक तरी में उबाल ना आ जाए तब तक उसे लगातार चलाते हुए पकाइये (दही की ग्रेवी को लगातार चलाते रहें वर्ना वो फट जाएगी). उबाल आने के बाद इस तरी में पहले से तैयार की हुई पकोड़ियां, लाल मिर्च और नमक मिलाइये और 3-4 मिनट पकाइये.<br/>
<br/>
अब इसमें गरम मसाला डाल कर अच्छे से मिलाइये और 2-3 मिनट तक धीमी गैस पर ढककर पकाइये ताकि पकौड़ियाँ तरी में पक कर नरम हो जाएं ओर सारे मसालों को अपने अंदर जब्त कर लें. गैस बन्द कर दीजिये और ढक्कन हटा कर सब्जी में थोड़ा सा हरा धनिया मिला दीजिये. मूंग दाल का करारा (Moong Dal Karara) बन चुका है. <br/>
<br/>
मूंग दाल के करारे को प्याले में निकालिये, हरा धनियां डाल कर सजाइये.  गरमा गरम चपाती, परांठे, नान या चावल किसी के साथ परोसिये और खाइये. <br/>
<br/>
5 सदस्यों के लिये<br/>
समय 55 मिनिट </font>
</body>
</html>
