<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">साबुत मसूर दाल</h2>
दालें प्रोटीन का मुख्य स्रोत है. रोजाना अलग अलग दाल बनाई जाय तब यह बहुत ज्यादा स्वादिष्ट लगती है. साबूत छिलका मसूर की दाल बहुत ही स्वादिष्ट बनती है, आइये आज शाम के खाने के साथ साबुत छिलका मसूर की दाल (masoor dhal recipe) बनायें.
<h3> आवश्यक सामग्री - Ingredients for Whole Masoor Dal Recipe </h3>
साबुत छिलका मसूर दाल - 200 ग्राम (एक कप)<br/>
टमाटर - 3-4 (मध्यम आकार के)<br/>
हरी मिर्च - 2-3<br/>
अदरक - एक इंच लम्बा टुकड़ा<br/>
नमक - स्वादानुसार (एक छोटी चम्मच)<br/>
देशी घी - 1-2 टेबल स्पून<br/>
हींग - 1 पिंच<br/>
जीरा - आधा छोटी चम्मच<br/>
हल्दी पाउडर - आधा छोटी चम्मच<br/>
धनियां पाउडर - एक छोटी चम्मच<br/>
लाल मिर्च - एक चौथाई छोटी चम्मच (यदि आप चाहें)<br/>
गरम मसाला - एक चौथाई छोटी चम्मच<br/>
हरा धनियां - एक टेबल स्पून
<h3> विधि - How to make Sabut Masoor Dal </h3>
साबुत मसूर दाल को साफ करके, धोकर 8 घंटे या पूरी रात के लिये पानी में भिगो दीजिये. <br/>
<br/>
दाल से पानी निकाल दीजिये और दाल धो लीजिये. मसूर दाल को कुकर में डालिये, 2 कप पानी, आधा नमक और आधा हल्दी पाउडर डाल कर कुकर बन्द करके, दाल को पकाने के लिये रख दीजिये. कुकर में एक सीटी आने के बाद, आग धीमी कर दीजिये और धीमी आग पर दाल को 3-4 मिनिट तक पकने दीजिये. आग बन्द कर दीजिये. जब तक कुकर खुलता है तब तक मसाला तैयार कर लेते हैं. <br/>
<br/>
टमाटर को धोकर 4-5 टुकड़ों में काट लीजिये, हरी मिर्च के डंठल तोड़िये धोइये, अदरक छीलिये और धो लीजिये. टमाटर, हरी मिर्च और अदरक मिक्सर से बारीक पीस लीजिये. <br/>
<br/>
कड़ाई में घी डालिये, हींग, जीरा डालिये, जीरा भुनने पर, हल्दी पाउडर, धनियां पाउडर और लाल मिर्च पाउडर डालिये, हल्का सा भूनिये, पिसा हुआ टमाटर का मसाला डालिये और मसाले को तब तक भूनिये जब तक कि मसाले के ऊपर घी तैरने लगे. <br/>
<br/>
कुकर खोलिये दाल को मसाला में डाल कर मिलाइये.  दाल को जितना गाड़ा या पतला करना चाहते हैं उसके हिसाब से पानी और नमक डाल दीजिये, उबाल आने पर, ढक कर 2 मिनिट पकाइये.  दाल में आधा हरा धनियां और गरम मसाला डाल कर मिलाइये. <br/>
<br/>
साबुत मसूर छिलका दाल तैयार है. दाल को  प्याले में निकालिये और चपाती, नान या चावल किसी के साथ परोसिये और खाइये. <br/>
<br/>
दाल में प्याज डालना चाहते हैं तब घी गरम करके जीरा भूनिये, इसके बाद एक प्याज बारीक कतरी हुई, 5-6 लहसन की कली बारीक कतरी हुई डालिये और हल्का गुलाबी होने तक भून लीजिये, बचे सारे मसाले उपरोक्त तरीके से डाल कर दाल बना लीजिये.<br/>
<br/>
4-5 सदस्यों के लिये<br/>
समय - 25 मिनिट </font>
</body>
</html>
