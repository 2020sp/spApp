<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">गोभी आलू की सब्जी</h2>
गोभी आलू की सब्जी बहुत ही स्वादिष्ट बनती है, बच्चे या बड़े सभी को पसन्द आती है ये सब्जी, गोभी आलू को काट कर सीधे कढ़ाई में तेल मसाला डाल कर सादा गोभी आलू बनाइये या फिर गोभी आलू के लिये टमाटर का मसाला तैयार कीजिये और इस मसाले में तले हुये गोभी आलू मिला दीजिये, दोनों ही तरीके से बनी सब्जी स्वादिष्ट होती है. आइये आज हम गोभी आलू की सब्जी (Gobi, Aloo Gobi Masala) बिना तले सीधे कढ़ाई में बनायें.
<h3> आवश्यक सामग्री - Ingredients for Gobhi Aloo Fry </h3>
फूल गोभी  - 400 ग्राम (एक गोभी का फूल )<br/>
आलू    - 250 ग्राम  ( 2-3 आलू )<br/>
तेल    - 1 - 2 टेबिल स्पून<br/>
हींग   - 1 पिंच<br/>
जीरा   - आधा चम्मच<br/>
हरी मिर्च   - 2 -3 ( बारीक कटी हुई )<br/>
अदरक   - 1 इंच लम्बा टुकड़ा ( कद्दूकस किया हुआ या 1 छोटी चम्मच पेस्ट )<br/>
कसूरी मेथी - 1 टेबल स्पून<br/>
हल्दी पाउडर   - आधा छोटी चम्मच<br/>
धनियां पाउडर   - एक छोटी चम्मच<br/>
लाल मिर्च पाउडर   - एक चौथाई छोटी चम्मच से कम<br/>
नमक  - स्वादानुसार ( 3/4 छोटी चम्मच )<br/>
अमचूर पाउडर   - एक चौथाई छोटी चम्मच<br/>
गरम मसाला   - एक चौथाई छोटी चम्मच<br/>
हरा धनियां   - 1 बड़ा चम्मच ( बारीक कटा हुआ )
<h3> विधि - How to make Gobhi Aloo Fre </h3>
गोभी के डंठल हटा का छोटे टुकड़े में काट कर, गोभी के टुकड़ों को पानी में नमक डाल कर 5 मिनिट के लिये रख दीजिये और धो लीजिये, नमक के पानी से गोभी के टुकड़ों को निकाल कर अच्छी तरह धो लीजिये. आलुओं को छील कर धो लीजिये, और एक आलू के 8 टुकड़ों में काटिये(बड़े काटे हुये आलुओं का स्वाद ज्यादा अच्छा लगता है). <br/>
<br/>
कढ़ाई में तेल डाल कर गरम करिये, गरम तेल में हींग और जीरा डाल दीजिये, जीरा भुनने के बाद हल्दी पाउडर धनियां पाउडर, हरी मिर्च और अदरक डाल कर 2-3 बार चलायें, कसूरी मेथी डालकर भूनिये, इसके बाद कटे हुये गोभी, आलू, नमक और लाल मिर्च पाउडर  डालिये, गोभी आलू को चमचे से चलाकर 2-3 मिनिट तक मसाले के साथ भूनिये. <br/>
<br/>
अब इस सब्जी में 2-3 टेबिल स्पून पानी डाल कर, ढक कर, धीमी गैस ( धीमी गैस पर बनी सब्जी का स्वाद ज्यादा अच्छा होता है ) पर 6 मिनिट तक पकने दीजिये. ढक्कन को खोलिये, सब्जी को चमचे से चलाइये और आलू को चमचे से दबा कर देखिये, यदि आलू टूट जाता है तो सब्जी बन गई है, और यदि आलू अभी सख्त है और  यदि सब्जी में पानी कम हो रहा हो, तो 1-2  बड़ा चम्मच पानी और डालिये. सब्जी को ढक कर 4 मिनिट के लिये रख दीजिये. अब तो सब्जी बन ही जानी चाहिये, सब्जी का ढक्कन खोल दीजिये, सब्जी बन गई है. <br/>
<br/>
सब्जी में अमचूर पाउडर, गरम मसाला और हरा धनियां डाल कर मिला दीजिये. आपकी गोभी आलू की सब्जी तैयार है. <br/>
<br/>
सब्जी को प्याले में निकाल लीजिये.  गोभी आलू की सब्जी में ऊपर से हरा धनियां डाल कर सजाइये.  गोभी आलू की गरमा गरम सब्जी परांठे, नान या चपाती के साथ परोसिये और खाइये.
<h3>दूसरा तरीका - Gobi, Aloo Gobi Masala </h3>
गोभीआलू के टुकड़ों को डीपफ्राई( तल कर) करके प्लेट में निकाल लीजिये. <br/>
<br/>
कढ़ाई में तेल डाल कर गरम कीजिये, हींग जीरा डाल कर तड़्काइये,हल्दी पाउडर, धनियां पाउडर, अदरक पेस्ट, हरी मिर्च और 2 टमाटर छोटे छोटे काट कर मसाले में डालिये और धीमी गैस फ्लेंम पर टमाटर मैस होने तक मसाले को भून लीजिये, इस भुने मसाले में 2-3टेबल स्पून पानी, गरम मसाला, अमचूर पाउडर, लाल मिर्च पाउडर, नमक और आधा हरा धनियां मिलाइये, उबाल आने दीजिये, गोभीआलू के लिये मसाला तैयार है.  इस मसाले में तले हुये गोभी आलू मिलाइये, लीजिये गोभी आलू की सब्जी तैयार है. <br/>
<br/>
सब्जी को प्याले में निकाल लीजिये.  गोभी आलू की सब्जी में ऊपर से हरा धनियां डाल कर सजाइये.  गोभी आलू की गरमा गरम सब्जी परांठे, नान या चपाती के साथ परोसिये और खाइये.<br/>
<br/>
समय - 20 मिनिट<br/>
चार लोगों के लिये. </font>
</body>
</html>
