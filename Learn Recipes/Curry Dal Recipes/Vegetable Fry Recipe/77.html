<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">बथुआ की भुजिया</h2>
आप बथुआ का रायता तो बनाते हीं होंगे. इसे आप पालक या सरसों में मिला कर स्वाद को और बढ़ा सकते हैं. बथुआ पाचन क्रिया को दुरुस्त करता है. सर्दियों में तो बथुआ हमारे खाने का अभिन्न अंग होता है. इसकी भुजिया भी बनाई जाती है. आइये आज हम बथुआ की भुजिया बनायें.
<h3> आवश्यक सामग्री - Ingredients for Bathua Bhujia Recipe </h3>
बथुआ - 500 ग्राम (एक बन्च)<br/>
तेल - 2 -3 टेबल स्पून<br/>
हींग - 2-3 पिंच<br/>
जीरा - आधा छोटी चम्मच<br/>
हरी मिर्च - 2-3 (बारीक कतर लें)<br/>
हल्दी पाउडर - एक चौथाई चम्मच<br/>
लाल मिर्च - एक चौथाई छोटी चम्मच<br/>
नमक - स्वादानुसार
<h3> विधि - How to make Bathua Bhujia Recipe </h3>
बथुआ के डंठल तोड़ कर साफ कर लीजिये. साफ पानी से दो बार धो लीजिये. चलनी में रख कर पानी निकाल दीजिये. <br/>
<br/>
अब बथुआ को बारीक काट लीजिये. <br/>
<br/>
बथुआ की भुजिया को 2 प्रकार से बनाते हैं. 1. कटे हुये बथुआ को सीधे कढ़ाई में तेल मसाले डाले और भुजिया बना लें.  2. कटे बथुआ को पहले उबाल लें और अब कढ़ाई में तेल मसाले डाल कर बथुआ फ्राई कर लें. <br/>
<br/>
अभी हम पहले प्रकार से बथुआ की भुजिया बना रहे हैं. कढ़ाई में तेल डाल कर गरम कीजिये. तेल में हींग जीरा डाल दीजिये. जीरा भुनने के बाद, कटी हुई हरी मिर्च डाल दीजिये. चमचे से चलाइये. <br/>
<br/>
अब कटा हुआ बथुआ, नमक और लाल मिर्च डाल कर चमचे से चलाकर सब्जी को 2-3 मिनिट तक भूनिये, आधा कप पानी डाल कर सब्जी को ढककर 5-6 मिनिट तक धीमी गैस पर पकाइये. <br/>
<br/>
सब्जी का ढक्क्न खोलिये. चमचे से चलाइये और देखिये बथुआ के पत्ते नरम हो गये हैं, अगर पत्ते नरम न हों तो ढककर भुजिया को और 3-4 मिनिट पका लीजिये, पानी कम हो तो पानी और डाला जा सकता है, सब्जी को फिर से चैक कीजिये, अब पत्ते नरम हो गये हैं, यदि सब्जी में आपको पानी की मात्रा दिखाई दे रही है, तो तेज गैस करके बिना ढक्कन के 2-3 मिनिट सब्जी को पकाकर, पानी को जला दीजिये,  बथुआ की भुजिया तैयार है. <br/>
<br/>
बथुआ की भुजिया को प्याले में निकाल लीजिये. परांठे, चपाती किसी के साथ परोसिये और खाइये. </font>
</body>
</html>
