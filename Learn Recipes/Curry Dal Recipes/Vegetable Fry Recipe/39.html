<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">आलू भरी हरी मिर्च</h2>
कम तीखी मोटी वाली आलू भरी हरी मिर्च बहुत ही स्वादिष्ट बनती है. आलू भरी मिर्च को रोटी, परांठे या चावल के साथ खाइये, आपको बहुत पसन्द आयेंगी.
<h3> आवश्यक सामग्री - Ingredients for Potato Stuffed Chilli Peppers </h3>
हरी मिर्च मोटी वैराइटी वाली - 5-6<br/>
उबले आलू - 4-5 मीडियम साइज के<br/>
हरा धनियां - 2 टेबल स्पून बारीक कटा हुआ<br/>
लाल मिर्च पाउडर - 1/4 छोटी चम्मच<br/>
नमक - आधा छोटी चम्मच (स्वादानुसार)<br/>
जीरा - 1/4 छोटी चम्मच<br/>
हींग - 1-2 पिंच<br/>
अदरक पेस्ट - आधा छोटी चम्मच<br/>
धनियां पाउडर - आधा छोटी चम्मच<br/>
अमचूर पाउडर - 1/4 छोटी चम्मच<br/>
तेल - 2 टेबल स्पून
<h3> विधि - How to make Aloo Stuffed Chilli Peppers </h3>
सबसे पहले आलू को छील कर बारीक तोड़ लीजिये, आलू में नमक, लाल मिर्च, अमचूर पाउडर,धनियां पाउडर, अदरक और हरा धनियां सारी चीजों को डालिये और अच्छी तरह से मिलने तक मिक्स कीजिये. हरी मिर्च में भरने के लिये स्टफिंग तैयार है. <br/>
<br/>
हरे मिर्च को ऊपर से लम्बाई में इस तरह काटिये कि वह नीचे से जुड़ी रहें, सारी हरी मिर्च काट कर तैयार कर लीजिये. <br/>
<br/>
एक हरी मिर्च हाथ में उठाइये और कटे हुये भाग को खोलिये, चम्मच से स्टफिंग उठाइये, मिर्च के खुले भाग पर रखिये और दबा दबाकर मिर्च को पूरी भर कर प्लेट में रख लीजिये, सारी मिर्च भर कर तैयार कर लीजिये.<br/>
<br/>
कढ़ाई में तेल डालकर गरम कीजिये, गरम तेल में जीरा और हींग डालिये, जीरा भुनने के बाद, भरी हुई हरी मिर्च को तेल में सिकने के लिये एक एक करके लगा दीजिये. कढ़ाई को ढककर हरी मिर्च को 2 मिनिट पकने दीजिये, ढक्कन खोलिये और हरी मिर्च को पलट दीजिये, अब फिर से 1 मिनिट के लिये ढककर हरी मिर्च को सिकने दीजिये, हरी मिर्च को खोलिये वे नरम हो गई हैं और काफी सिक गई हैं, अब खुले ही हरी मिर्च को जहां से वह नहीं सिकी हैं, पलट पलट कर 1-2 मिनिट तक सेक लीजिये. हरी मिर्च चारों ओर से गोल्डन ब्राउन हो गई हैं. <br/>
<br/>
आलू भरी हरी मिर्च बनकर तैयार है. आलू भरी मिर्च चपाती परांठे, दाल चावल के साथ परोसिये खाने के स्वाद बहुत बढ़ जाता है. आलू भरी हरी मिर्च को फ्रिज में रखकर 2 दिन तक खाया जा सकता है. </font>
</body>
</html>
