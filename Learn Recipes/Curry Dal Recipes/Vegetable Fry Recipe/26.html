<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">भिन्डी अनारदाना</h2>
भिन्डी हम कई तरह से बनाई जाती है जैसे कुरकुरी भिन्डी, भरवां भिन्डी, बेसनी भिन्डी, भिन्डी नारियल मसाला. लेकिन आजअनारदाना के खास स्वाद को मिलाकर नरम भिन्डी से बना भिन्डी अनारदाना बनाकर देखिये.
<h3> आवश्यक सामग्री - Ingredients for Bhindi Anardana </h3>
भिन्डी - 250 ग्राम (छोटी, नरम वाली)<br/>
तेल - 3-4 टेबल स्पून<br/>
जीरा - 1/2 छोटी चम्मच<br/>
अनार दाना - 1/2 छोटी चम्मच<br/>
अमचूर पाउडर - 1/4 छोटी चम्मच<br/>
लाल मिर्च पाउडर - 1/4 छोटी चम्मच<br/>
हल्दी पाउडर - 1/4 छोटी चम्मच<br/>
हरी मिर्च - 2 बारीक कटी हुई<br/>
अदरक - 1 इंच टुकड़ा कद्दूकस किया हुआ<br/>
धनियां पाउडर - 1 छोटी चम्मच<br/>
नमक - आधा छोटी चम्मच (स्वादानुसार)
<h3> विधि - How to make Bhindi Anardana </h3>
भिन्डी को अच्छी तरह धोकर छलनी में रखकर पानी सूखने तक सुखा लीजिये या कपड़े से पोंछ लीजिये. भिन्डी को दोनों तरफ से डंठल काट कर हटा दीजिये. भिन्डी के बीच से इस तरह से लम्बाई में कट लगाइये कि भिन्डी दूसरी ओर से जुड़ी रहे, सारी भिन्डी इसी तरह से काट कर तैयार कर लीजिये. <br/>
<br/>
पैन में तेल डालकर गरम कीजिये, तेल गरम होने पर हींग जीरा डालिये, जीरा भुनने के बाद हरी मिर्च, अदरक पेस्ट डालिये, मसाले को थोड़ा सा भूनिये, हल्दी पाउडर और धनियां पाउडर डालकर मसाले को थोड़ा सा भूनिये, भिन्डी डालिये, अमचूर पाउडर, नमक और लाल मिर्च डालिये, भिन्डी को लगातार चलाते हुये तब तक पकाइये जब तक कि भिन्डी के ऊपर मसाले की कोटिंग न आ जायें. <br/>
<br/>
भिन्डी को ढककर 2 मिनिट तक मीडियम आग पर पकाइये. भिन्डी को चैक कर लीजिये, और भिन्डी नरम न हो तो और ढककर 1-2 मिनिट तक भिन्डी को धीमी आग पर पकाइये, भिन्डी को खोलिये, भिन्डी नरम हो गई हैं, भिन्डी में अनार दाना डाल कर मिलाइये और चलाते हुये 1-2 मिनिट खुले ही पकाइये, हरा धनियां भी डालकर मिला दीजिये. भिन्डी अनार दाना बन कर तैयार हैं. <br/>
<br/>
भिन्डी अनार दाना को चपाती, परांठे, पूरी या चावल के साथ परोसिये और खाइये.
<h3> सुझाव </h3>
भिन्डी को धोकर सुखा लीजिये या कपड़े से पोंछ लीजिये, गीली भिन्डी काट कर बनाने से भिन्डी लसलसी बन जाती है.<br/>
<br/>
भिन्डी कढ़ाई में डालने के बाद अमचूर पाउडर तुरन्त डाल दीजिये, इससे भी भिन्डी लसलसी नहीं बनती. </font>
</body>
</html>
