<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मिली जुली सब्जियों के साथ पालक</h2>
जब भी घर में एक साथ दो या तीन दिन के लिये सब्जियां आती है तो हर एक सब्जी को बनाने का मन ललचा जाता है. उस समय मिक्स वेज बनाने के अलावा और क्या उपाय हो सकता है? <br/>
<br/>
पालक के साथ बनी मिक्स वेज भी आपको बहुत पसंद आयेगी.  पालक के साथ मिलीजुली सब्जियां बनाने के लिये मनचाही मिली जुली सब्जियों को अच्छी तरह से तेल और मसाले में भून कर पालक में लपेट कर परोसा जाता है ताकि पालक के स्वाद के साथ मिक्सवेज की सब्जी का स्वाद अलग अलग ही रहे.
<h3> आवश्यक सामग्री - Ingredients for Mixed Vegetable fry with Palak </h3>
पालक - 500 ग्राम<br/>
फूल गोभी - 300 ग्राम<br/>
कच्चा केला - 250 ग्राम<br/>
शिमला मिर्च - 2<br/>
टमाटार - 4<br/>
हरी मिर्च - 2<br/>
अदरक - एक इंच लम्बा टुकड़ा<br/>
तेल - 2 बड़े चम्मच<br/>
हींग - 1 पिंच<br/>
जीरा - आधा छोटी चम्मच<br/>
काली मिर्च - 6<br/>
लौंग - 3.<br/>
दाल चीनी -  एक छोटा टुकड़ा<br/>
बड़ी इलाइची - 2<br/>
हल्दी पाउडर - आधा छोटी चम्मच<br/>
धनियां पाउडर - 1 छोटी चम्मच<br/>
चीनी - आधा छोटी चम्मच<br/>
काजू - 10-12 (एक काजू के लम्बाई में 2 टुकड़े कर लीजिये)<br/>
किशमिश - 15 (डंठल तोड़ लीजिये)<br/>
नमक - स्वादानुसार (3/4 छोटी चम्मच)<br/>
लाल मिर्च पाउडर - एक चौथाई छोटी चम्मच से आधी (यदि आप तीखा खाते हैं)
<h3> विधि - How to make Mixed Vegetable fry with Palak </h3>
पालक के पत्ते डंठल तोड़ कर साफ कर लीजिये और साफ पानी से 2 बार धोकर किसी थाली में तिरछा करके या छलनी में रख दीजिये. <br/>
<br/>
फूल गोभी को बड़े टुकड़ों में काटिये,  1 गिलास पानी गरम  कीजिये, आधा छोटा चम्मच नमक डालिये और गोभी के टुकड़ों को पानी में डाल कर 5 मिनिट के लिये ढक कर रख दीजिये.  5 मिनिट बाद पानी से गोभी के टुकड़ों को निकाल लीजिये. <br/>
<br/>
कच्चे केले छील कर पानी में रख लीजिये, सब्जी बनाते समय टुकड़े कर लीजिये.  शिमला मिर्च को धोइये,  बीज निकाल कर टुकड़े कर लीजिये. <br/>
<br/>
टमाटर धोइये, काटिये. हरी मिर्च के डंठल तोड़िये, धोइये.  अदरक छीलिये, धोइये और बड़े टुकड़ों में काट कर; टमाटर, हरी मिर्च और अदरक को बारीक पीस लीजिये.  काली मिर्च, लोंग, दाल चीनी और इलाइची छील कर दरदरी कूट लीजिये. <br/>
<br/>
पालक को किसी बर्तन में 1-2 बड़े चमच्च पानी डाल कर, धीमी आग पर, उबालने रख दीजिये, उबलने के बाद, ठंडा कीजिये, पीसिये और किसी बर्तन में निकाल लीजिये. <br/>
<br/>
एक कढ़ाई में 2 टेबल स्पून तेल डालिये, तेल गरम होने पर, फूल गोभी के टुकड़े, केले के टुकड़े और शिमला मिर्च डालकर, आधा नमक डालकर 2 मिनिट चमचे से चला कर भूनिये, 2 मिनिट के लिये ढककर, धीमी आग पर पका लीजिये, सब्जियां थोड़ी सी नरम हो जायं. <br/>
<br/>
दूसरी तरफ कढ़ाई में एक बड़ा चम्मच तेल डालिये, गरम तेल में हींग, जीरा डालिये, जीरा भुनने पर, दरदरे कुटे मसाले, हल्दी पाउडर और धनियां पाउडर डालिये और अब पिसे टमाटर, हरीमिर्च और अदरक डालकर मसाले को जब तक भूनिये तब तक मसाले में ऊपर तेल न तैरने लगे. <br/>
<br/>
भुने मसाले में पिसा पालक, लालमिर्च और नमक डालकर 2 मिनिट तक भुनिये. तरी को  आप अपने अनुसार  जितना गाड़ा या पतला रखना चाहें पानी डालिये.  पकाये हुई सब्जी गोभी, केला, शिमला मिर्च, काजू और किशमिश डालिये और अच्छी तरह मिलाइये.  सब्जी को 1- 2 मिनिट तक चमचे से चलाते हुये पका लीजिये. <br/>
<br/>
पालक मिक्स वेज तैयार है, पालक मिक्स वेज (Mixed Vegetable fry with Palak) को प्याले में निकालिये.  गरमा गरम पालक मिक्स वेज, चपाती, नान या चावल के साथ परोसिये और खाइये.
<h3> सुझाव </h3>
पालक में सब्जी आप अपनी पसन्द के अनुसार या घर में होने के अनुसार डाल सकते हैं. <br/>
<br/>
यदि आप प्याज खाना पसन्द करते हैं तब 1 या 2 प्याज बारीक काटिये, 4-5 लहसन की कली बारीक काट लीजिये, गरम तेल में हींग डालने की आवश्यकता नहीं है, कतरी प्याज और लहसन डालकर प्याज हल्की गुलाबी होने तक भूनिये और अब सारे मसाले उपरोक्त तरीके से डालकर भून कर, पालक प्यूरी, और मिक्स सब्जियां डालकर मिलाइये. प्याज वाले पालक मिक्स वेज (Mixed Vegetable fry with Palak)  तैयार है. </font>
</body>
</html>
