<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कद्दू की खट्टी मीठी सब्जी</h2>
कद्दू की खट्टी मीठी सब्जी उत्तर प्रदेश में बनाई जाने वाली सब्जी है, पीले कद्दू से बनी ये सब्जी बहुत ही स्वादिष्ट होती है. कद्दू की खट्टी मीठी सब्जी  (Sweet And Sour Pumpkin Fry) को पूरी और परांठे के साथ बनाकर परोसा जाता है. गरमा गरम पूरी के साथ कद्दू की खट्टी मीठी सब्जी को बहुत पसन्द किया जाता है.
<h3> आवश्यक सामग्री - Ingredients for Khatta Mitha Kaddu </h3>
पीला कद्दू - 500 ग्राम<br/>
सरसों का तेल - 2-3 टेबल स्पून<br/>
हरा धनियां - 2-3 टेबल स्पून, बारीक कटा हुआ<br/>
अदरक पेस्ट - 1 छोटी चम्मच<br/>
हरी मिर्च - 2 बारीक कटी हुई<br/>
हींग - 1 पिंच<br/>
मेथी के दाने - 1/2 छोटी चम्मच<br/>
गरम मसाला - 1/4 छोटी चम्मच<br/>
हल्दी पाउडर - 1/4 छोटी चम्मच<br/>
लालमिर्च पाउडर - 1/2 छोटी चम्मच<br/>
अमचूर पाउडर - 1/2 छोटी चम्मच<br/>
धनियां पाउडर - 1 छोटी चम्मच<br/>
चीनी - 2 छोटे चम्मच<br/>
नमक - 1 छोटी चम्मच (स्वादानुसार)
<h3> विधि - How to make Khatta Mitha Kaddu recipe </h3>
सबसे पहले कद्दू को छील लीजिये और कद्दू के ऊपर का नरम गूदा काट कर हटा दीजिये, कद्दू को अच्छी तरह से धोइये और कद्दू के 1/2 -1 इंच के आकार के चौकोर टुकड़े में काट लीजिये.<br/>
<br/>
कढ़ाई में तेल डालकर गरम कीजिये, गरम तेल में मेथी के दाने डालिये, हींग भी डाल दीजिये, मेथी के दाने भुनने के बाद, हल्दी पाउडर, अदरक पेस्ट, हरी मिर्च, धनियां पाउडर डालिये और मसाले को थोड़ा सा भूनिये. अब कद्दू के टुकड़े डाल दीजिये, नमक और लालमिर्च डालकर कद्दू को लगातार चलाते हुये 2 मिनिट पकाइये, मसाले की कोटिंग कद्दू के टुकड़ों पर अच्छी तरह से आ जाय. <br/>
<br/>
सब्जी में 1/4 कप पानी डालकर ढककर 4-5 मिनिट धीमी आग पर पकने दीजिये, 5 मिनिट बाद सब्जी को चैक कीजिये, सब्जी को चमचे से अच्छी तरह चला दीजिये. सब्जी को वापस ढककर 4 -5 मिनिट और पकने दीजिये, और अब सब्जी को फिर से चैक कीजिये, कद्दू के टुकड़े हल्के नरम हो गये हैं, लेकिन सब्जी का पानी खतम हो रहा है, आप 1/4 कप पानी सब्जी में और डालिये, मिलाइये और ढककर सब्जी को फिर से ढककर 5-6 मिनिट धीमी आग पर पकने दीजिये. सब्जी को चैक कीजिये, कद्दू के टुकड़े नरम हो गये है, सब्जी में गरम मसाला, अमचूर, चीनी और आधा हरा धनियां डालकर मिला दीजिये, सब्जी को चलाते हुये 1 मिनिट और पका लीजिये, 15 मिनिट में कद्दू की खट्टी मीठी सब्जी बनकर तै यार है. <br/>
<br/>
कद्दू की सब्जी को प्याले में निकाल लीजिये और गरमा गरम पूरी के साथ परोसिये और खाइये.<br/>
<br/>
4 सदस्यों के लिये<br/>
समय - 25 मिनिट
<h3> सुझाव: </h3>
सरसों के तेल की जगह कोई भी कोई भी तेल ले सकते हैं. </font>
</body>
</html>
