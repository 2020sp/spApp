<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">गोभी भुर्जी</h2>
गोभी की भुर्जी (Gobi bhurji) शीघ्र पचने वाली स्वादिष्ट सब्जी है.  गोभी के एन्टी एजिंग तत्वो के बारे में तो आप जानते ही होंगे. आईये आज हम गोभी भुर्जी (Gobhi bhurji) बनायें
<h3> आवश्यक सामग्री - Ingredients for Gobi Bhurji Curry </h3>
गोभी - 500 ग्राम<br/>
हरे मटर - एक छोटी कटोरी ( छिली हुई )<br/>
तेल - 2 -4- टेबिल स्पून<br/>
हींग - 1 पिंच<br/>
जीरा - आधा छोटी चम्मच<br/>
ट्माटर - 3 बारीक कतर लीजिये<br/>
हरी मिर्च  1-2  बारीक काट लीजिये<br/>
अदरक - 1 इंच लम्बा टुकड़ा ( कद्दूकस कर लें )<br/>
हल्दी पाउडर - 1/2 छोटी चम्मच<br/>
धनियां पाउडर - एक छोटी चम्मच<br/>
नमक - स्वादानुसार ( 3/4 छोटी चम्मच )<br/>
अमचूर पाउडर - एक चौथाई छोटी चम्मच से कम<br/>
लाल मिर्च - 1/4 छोटी चम्मच से कम<br/>
गरम मसाला - एक चौथाई छोटी चम्मच<br/>
हरा धनियां - एक टेबिल स्पून
<h3> विधि - How to make Gobi Bhurji Curry </h3>
गोभी के पत्ते हटा दीजिये. गोभी के फूल को बड़े बड़े टुकड़ों में तोड़ लीजिये, गरम पानी में एक चम्मच नमक डाल कर, गोभी के टुकड़ों को 5 मिनिट के लिये डुबा रहने दीजिये. गोभी के टुकड़ों को गरम पानी से निकालिये, और अच्छी तरह धो कर प्लेट में रखलीजिये. अगर आपके पास फूड प्रोसेसर है, तो गोभी के टुकड़ों को उसमें डाल कर, चोपिंग ब्लेड की मदद से बारीक कर लीजिये, या कद्दूकस में कस कर, बारीक कर लीजिये. <br/>
<br/>
टमाटर को ब्लांच करके छोटा छोटा काट लीजिये. <br/>
<br/>
कढ़ाई में तेल डाल कर गरम करिये. गरम तेल में हींग और जीरा डालिये. जीरा भुनने के बाद, हल्दी पाउडर, हरी मिर्च, अदरक, टमाटर, धनियां पाउडर, चमचे से चलाइये, ढककर 2-3 मिनिट धीमी आग पर टमाटर को नरम होने तक पकने दीजिये, चमचे से टमाटर मैस कर दीजिये, अब हरे मटर डाल डालकर चमचे से चला कर 2 मिनिट तक भूनें. अब इस मसाले में गोभी, नमक, अमचूर पाउडर और लाल मिर्च पाउडर डालकर अच्छी तरह चमचे से मिलायें, 2 टेबिल स्पून पानी डाल कर, ढक कर 6-7 मिनिट तक धीमी गैस पर पकायें. सब्जी को खोलें, देखें कि गोभी और मटर नरम हो गई है, यदि नहीं, तो फिर से 2-3 मिनिट ढक कर पकायें. अब आप सब्जी को देखेंगे, तो गोभी नरम हो गयी है. गैस बन्द कर दीजिये. सब्जी में गरम मसाला और हरा धनियां डालकर अच्छी तरह मिला दें. आपकी गोभी की भुजिया तैयार है. <br/>
<br/>
गोभी की भुजिया को प्याले में निकाल लीजिये , और गरमा गोभी की भुजिया, चपाती, परांठे, नान या चावल किसी के साथ परोससिये और खाइये.
<h3> नोट: </h3>
अगर आप गोभी की भुर्जी प्याज के साथ बनाना चाहते हैं, एक प्याज बारीक कतर लीजिये, तेल में हींग जीरा भूनने के बाद, प्याज को हल्का गुलाबी होने तक भून लीजिये, बाकी सब्जी उपरोक्त विधि से बना लीजिये. </font>
</body>
</html>
