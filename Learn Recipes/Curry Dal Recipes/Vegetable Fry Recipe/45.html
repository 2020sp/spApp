<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कटहल का भुर्ता</h2>
यदि आप कटहल के खास स्वाद को पसन्द करते हैं तो आपको कटहल का भुर्ता (Jackfruit Bharta) बहुत ज्यादा पसन्द आयेगा. आज हम कच्चे कटहल (Raw Jackfruit Bharta) का भुर्ता बनायेंगे.
<h3> आवश्यक सामग्री - Ingredients for How to make Jackfruit Bharta </h3>
कटहल - 500 ग्राम<br/>
टमाटर - 4 (मीडियम साइज के)<br/>
तेल - 2-3 टेबल स्पून<br/>
जीरा - आधा छोटी चम्मच<br/>
राई - आधा छोटी चम्मच<br/>
हींग - 1 - 2 पिंच<br/>
हल्दी पाउडर - आधा छोटी चम्मच<br/>
धनियां पाउडर - 1 छोटी चम्मच<br/>
हरी मिर्च - 2-3 बारीक कटी हुई<br/>
अदरक - 1 इंच लम्बा टुकड़ा कद्दूकस किया हुआ<br/>
नमक - स्वादानुसार (1 छोटी चम्मच)<br/>
लाल मिर्च पाउडर - 1/4 छोटी चम्मच<br/>
गरम मसाला - 1/4 छोटी चम्मच<br/>
हरा धनियां - 1-2 टेबल स्पून (बारीक कटा हुआ)
<h3> विधि - How to make Jackfruit Bharta </h3>
कटहल का भुर्ता (Jackfruit Bharta) बनाने के लिये कच्चा कटहल लीजिये, कटहल को धो लीजिये और हाथ से थोड़ा सा तेल लगाकर टुकड़ों में काट लीजिये. <br/>
<br/>
कटहल के टुकड़े कुकर में डालिये, आधा कप पानी, 1/4 छोटी चम्मच नमक और इतनी ही हल्दी डाल दीजिये, कुकर बन्द कर दीजिये और कटहल को उबलने रखिये. कुकर में 1 सीटी आने के बाद गैस धीमी कर दीजिये और धीमी गैस पर 2 मिनिट और उबलने दीजिये, गैस बन्द कर दीजिये. कुकर का प्रेशर खतम होने तक भुर्ता के लिये मसाला तैयार कर लेते हैं. <br/>
<br/>
टमाटर को बारीक काट लीजिये. हरी मिर्च के डंठल तोड़्कर, बारीक काट लीजिये. अदरक को छीलिये, धोइये और कद्दूकस कर लीजिये. <br/>
<br/>
कढ़ाई में तेल डालकर गरम कीजिये, गरम तेल में हींग जीरा और राई डालिये, जीरा और राई हल्की सी भुनने पर हल्दी पाउडर, धनियां पाउडर, हरी मिर्च, अदरक और अब कटे हुये टमाटर डालिये, लाल मिर्च
पाउडर और नमक डालकर मिला दीजिये. टमाटर को ढककर, धीमी आग पर 2 मिनिट पकने दीजिये ताकि टमाटर पककर नरम हो जायं. <br/>
<br/>
कुकर का प्रेशर खतम हो गया है, कुकर खोलकर कटहल चैक कर लेते हैं, कटहल नरम हो गया है, कुकर से कटहल निकाल कर प्याले में रख लीजिये, अतिरिक्त पानी हटा दीजिये, कटहल को चमचे से दबा कर थोड़ा सा मैस कर लीजिये. <br/>
<br/>
भुने हुये मसाले में उबाला हुआ कटहल डालकर मिलाइये, गरम मसाला डालकर मिलाइये और कटहल केस् भुर्ता को 2 -3 मिनिट के लिये ढककर धीमी गैस पर पकने दीजिये, ताकि सारे मसाले कटहल के अन्दर समा हो जायें. ढक्कन खोलिये और भुर्ता में हरा धनियां डालकर मिला दीजिये. कटहल का स्वादिष्ट भुर्ता तैयार है. <br/>
<br/>
कटहल का भुर्ता (Jackfruit Bharta) प्याले में निकालिये और चपाती, परांठे, नान या चावल के साथ परोसिये और खाइये. </font>
</body>
</html>
