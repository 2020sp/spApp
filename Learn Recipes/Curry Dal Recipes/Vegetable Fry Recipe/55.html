<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">बैगन मूली के पत्ते की सब्जी</h2>
बैंगन को आप आलू के साथ मिलाकर तो बनाते हैं लेकिन क्या आपने बैंगन को मूली के पत्ते के साथ मिलाकर बनाया है? बेंगन और मूली के पत्ते की सब्जी (Eggplant Mooli ke Patte ki Sabzi) की महकदार स्वादिष्ट सब्जी आपके परिवार को अवश्य पसंद आयेगी
<h3> आवश्यक सामग्री Ingredients for Fried Eggplant with Radish Leaves </h3>
बैगन - 500 ग्राम ( बिना बीज वाले बैगन)<br/>
मूली के पत्ते (Radish Leaves) - एक बन्च (या एक किग्रा. मूली से निकले हुये पत्ते)<br/>
सरसों का तेल - 2 टेबल स्पून<br/>
हींग - 1 पिंच<br/>
जीरा - आधा छोटी चम्मच<br/>
हल्दी पाउडर - आधा छोटी चम्मच<br/>
धनियां पाउडर - एक छोटी चम्मच<br/>
हरी मिर्च - 2 (बारीक काट लीजिये)<br/>
अदरक - 1 इंच लम्बा टुकड़ा (छोटा छोटा काट लीजिये)<br/>
नमक - स्वादानुसार (3/4 छोटी चम्मच)<br/>
लाल मिर्च - एक चथाई छोटी चम्मच से आधी( यदि आप तीखा खाते हैं)<br/>
अमचूर - एक चथाई छोटी चम्मच<br/>
गरम मसाला - एक चथाई छोटी चम्मच<br/>
हरा धनियां - एक टेबल स्पून (बारीक कतरा हुआ)
<h3> विधि - How to make Bengan Mooli ke Patte ki Sabzi </h3>
बैगन को डंठल तोड़िये और धोकर प्लेट में रख लीजिये. <br/>
<br/>
मूली के पत्ते से मोटी डंडियां हटा दीजिये, मुलायम पत्ते निकाल कर पानी से 2 बार अच्छी तरह धोकर छलनी या थाली में तिरछा करके रखिये ताकि पत्तों से पानी निकल जाय. धुले मूली के पत्त्तों को बारीक काट लीजिये. <br/>
<br/>
किसी बड़े प्याले में पानी भर कर रखिये और बैगन के थोड़े बड़े टुकड़े काट लीजिये. <br/>
<br/>
कढ़ाई में तेल डालकर गरम कीजिये, गरम तेल में हींग और जीरा डालिये, जीरा हल्का ब्राउन भुनने के बाद, हल्दी पाउडर, धनियां पाउडर, कतरी हरी मिर्च और कटा हुआ अदरक डालिये. मसाला बिलकुल हल्का भुनिये,(मसाला भूनते समय आग धीमी ही रखिये). <br/>
<br/>
मसाला भुनने पर, कटे बैगन और मूली के पत्ते डालिये, नमक और लालमिर्च डालकर सब्जी को 2 मिनिट तक चमचे से चलाते हुये भूनिये और मसाला मिलाइये. सब्जी में 2 - 3 टेबल स्पून पानी डालिये और ढककर 7-8 मिनिट धीमी आग पर पकने दीजिये. सब्जी को खोलिये, चमचे से चलाइये और चैक कीजिये कि बैगन और मूली के पत्ते नरम हो गये हैं, यदि नहीं तो देखिये अगर सब्जी में पानी कम लग रहा तो 1-2 टेबल स्पून पानी और डाल दीजिये, सब्जी को ढककर और 3-4 मिनिट के लिये पका लीजिये. <br/>
<br/>
बैगन मूली के पत्ते की सब्जी (Eggplant Mooli ke Patte ki Sabzi) तैयार है. आग बन्द कर दीजिये, सब्जी में गरम मसाला और आधा हरा धनियां डाल कर मिला दीजिये. <br/>
<br/>
खुशबू वाली बैगन मूली के पत्ते की सब्जी को प्याले में निकालिये, इसपर से हरा धनियां डालकर सजाइये. गरमा गरम बैगन मूली के पत्ते की सब्जी, चपाती, परांठा या चावल के साथ परोसिये और खाइये. </font>
</body>
</html>
