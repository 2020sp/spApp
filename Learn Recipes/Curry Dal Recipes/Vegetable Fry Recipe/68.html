<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">बैगन मटर मसाला</h2>
बैगन को कई तरीके से बनाया जाता है, बैगन को मटर के साथ मिला कर बनाया जाय तो यह बड़ा ही स्वादिष्ट बनता है. बैगन मटर बनाना भी बड़ा ही आसान है, इसे बनाने में समय तो बहुत ही कम लगता है, तो आइये आज हम बैगन मटर मसाला बनायें.
<h3> आवश्यक सामग्री - Ingredients for Bengan Matar </h3>
बैगन - 250 ग्राम (एक बैगन)<br/>
हरी मटर के दाने - आधा कप<br/>
टमाटर - 2<br/>
हरी मिर्च - 1 -2<br/>
अदरक - 1 इंच लम्बा टुकड़ा<br/>
तेल -  2 टेबल स्पून<br/>
हींग - 1 पिंच<br/>
जीरा - 1/4 छोटी चम्मच<br/>
हल्दी पाउडर - एक चौथाई छोटी चम्मच<br/>
धनियां पाउडर - 1 छोटी चम्मच<br/>
लाल मिर्च पाउडर - एक चौथाई छोटी चम्मच<br/>
नमक - स्वादानुसार (आधा छोटी चम्मच)<br/>
गरम मसाला - 1/4 छोटी चम्मच से कम
<h3> विधि - How to make Bengan Matar </h3>
बैगन को धोकर, छोटे छोटे टुकड़ो में काट लिजिये, इन टुकड़ों को सब्जी बनाने तक पानी में ही रहने दीजिये (बैगन के टुकड़ों का कलर नहीं बदलता है). <br/>
<br/>
मटर के दाने धोकर रख लीजिये. <br/>
<br/>
टमाटर, हरी मिर्च और अदरक को धोइये और पेस्ट बना लीजिये. <br/>
<br/>
कढ़ाई में तेल डालकर गरम कीजिये, गरम तेल में हींग और जीरा डालिये, जीरा तड़कने के बाद क्रम से हल्दी पाउडर, धनियां पाउडर, और टमाटर, हरी मिर्च का पेस्ट डालिये, लाल मिर्च पाउडर भी डाल दीजिये, मसाले को दाने दार होने तक भूनिये, इस मसाले में मटर डाल कर 2 - 3 मिनिट तक भूनिये, अब इसमें बैगन के टुकड़े और नमक डाल कर अच्छी तरह मिलाइये,  2 -3 टेबल स्पून पानी डाल कर मिलाइये और सब्जी को ढककर 5-6 मिनिट तक, धीमी गैस पर पकने दीजिये, ढक्कन खोलकर देखिये कि बैगन नरम हो गये हैं, यदि बैगन नरम नही हुये हैं, और आपको लगे कि सब्जी में पानी कम हो रहा है, तो 1 टेबल स्पून पानी डाल कर 3-4 मिनिट तक पकाइये, अब बैगन और मटर दोनों ही नरम हो गये हैं, सब्जी बन गई है, सब्जी में गरम मसाला और हरा धनियां डाल कर मिला दीजिये. <br/>
<br/>
बैगन मटर मसाला सब्जी तैयार हो गई है.  सब्जी को प्याले में निकालिये, ऊपर से कटा हुआ हरा धनियां डाल कर सजाइये,  बैगन मटर मसाला सब्जी परांठे, चपाती या चावल किसी के साथ परोसिये और खाइये.
<h4> विशेष </h4>
यदि आप प्याज और लहसन डालकर सब्जी बनाना चाहते हैं तो जीरा भुनने के बाद एक प्याज बारीक कतर कर, और 4-5 लहसन की कली काट कर, डालिये और हल्की गुलाबी होने तक भून लीजिये, अब  सब्जी को उपरोक्त विधि से बना लीजिये. </font>
</body>
</html>
