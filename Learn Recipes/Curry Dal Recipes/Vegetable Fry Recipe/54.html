<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">बघारे बैगन</h2>
चाहे आप बैंगन की सब्जी पसन्द करते हों या नहीं लेकिन लेकिन मूंगफलीं, तिल नारियल और खड़े मसालों की ग्रेवी में महकते स्वादिष्ट हैदराबादी बघारे बैंगन (Bagara Baingan) आपको बहुत पसन्द आयेंगे.
<h3> आवश्यक सामग्री - Ingredients for Bagara Baingan </h3>
बैगन - 250 ग्राम (छोटी किस्म के 7 -8 )<br/>
मूंगफली के भुने छिले दाने - 2 टेबल स्पून<br/>
तिल - 2 टेबल स्पून<br/>
सूखा नारियल - 2 टेबल स्पून (कसा हुआ)<br/>
साबुत धनियां - 1 टेबल स्पून<br/>
जीरा - 1 छोटी चम्मच<br/>
अदरक - 1 इंच लम्बा टुकड़ा ( या 1 छोटी चम्मच पेस्ट)<br/>
हरी मिर्च - 2-3<br/>
राई - एक छोटी चम्मच<br/>
हींग - 1 पिंच<br/>
करी पत्ता - 8-10<br/>
हल्दी पाउडर- आधा छोटी चम्मच<br/>
इमली पेस्ट - 1 टेबल स्पून<br/>
नमक - स्वादानुसार ( 1 छोटी चम्मच)<br/>
लाल मिर्च - 1/4 छोटी चम्मच<br/>
चीनी - आधा छोटी चम्मच<br/>
हरा धनियां - 1 टेबल स्पून (बारीक कतरा हुआ)<br/>
तेल - 4-5 टेबल स्पून
<h3> विधि - How to make Baghare Baingan </h3>
बिना बीज वाले छोटे बैगन ले लीजिये, बैगन को अच्छी तरह से धो लीजिये, बैगन को नीचे की तरफ से इस तरह 2 कट लगाइये कि बैगन डंठल की ओर से जुड़े रहें. आधा छोटी चम्मच नमक लीजिये और थोड़ा थोड़ा लेकर प्रत्येक बैगन में लगा कर 10-12 मिनिट के लिये रख दीजिये. <br/>
<br/>
अदरक को छीलिये, धोइये और बड़े टुकड़े कर लीजिये. हरी मिर्च के डंठल तोड़कर धो लीजिये. <br/>
<br/>
तिल को कढ़ाई में डालकर हल्का सा भून लीजिये, जीरा और धनिय़ां को भी हल्का सा भून लीजिये. <br/>
<br/>
भुने तिल, जीरा, धनियां, मूंगफली के दाने, नारियल, अदरक और हरी मिर्च को बिना पानी डाले या थोड़ा पानी डालकर बारीक पीस लीजिये. <br/>
<br/>
कढ़ाई में तेल डालकर गरम कीजिये, बैगन से निकला पानी हटा कर 2-3 बैगन, गरम तेल में डालिये, और बैगन को नरम होने तक तल कर निकाल कर किसी प्लेट में रख लीजिये. सारे बैगन इसी तल कर प्लेट में रख लीजिये. <br/>
<br/>
बचे तेल में हींग और राई डालिये, राई तड़कने के बाद करी पत्ता तोड़कर डाल दीजिये, हल्दी पाउडर डालिये, हल्का सा भूनिये, पिसे मसाले डालिये और मसाले को तब तक भूनिये जब तक मसाले का कलर ब्राउन दिखाई देने लगे और मसाले से अच्छी सुगन्ध आने लगे. भुने मसाले में लाल मिर्च, नमक, इमली पेस्ट और चीनी मिलाइये. 1- 2 कप पानी डालिये, मसाले में उबाल आने के बाद तले हुये बैगन डालकर धीमी आग पर 5-6 मिनिट पका लीजिये ताकि बैगन के अन्दर सारे मसाले का स्वाद भर जाय. <br/>
<br/>
बघारे बैगन (Baghare Baingan) तैयार है, सब्जी को प्याले में निकालिये और ऊपर से कतरा हुआ हरा धनियां डालकर सजाइये.  परोसते समय आप, सब्जी में ऊपर से तड़का लगा सकते हैं, एक टेबल स्पून तेल लेकर, गरम कीजिये राई डालिये, आग बन्द कर दीजिये और 2 पिंच लाल मिर्च डालकर, बघारे बैगन के ऊपर से डालकर सजाइये. गरमा गरम बघारे बैगन (Baghare Baingan) की सब्जी, चपाती, परांठे या चावल के साथ परोसिये और खाइये. </font>
</body>
</html>
