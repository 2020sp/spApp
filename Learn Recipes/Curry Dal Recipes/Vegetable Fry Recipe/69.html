<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कढाही पनीर</h2>
पनीर तो पनीर है, एकदम लाज़बाब. कढाही पनीर (Kadhai Paneer) के क्या कहने! आईये हम आज कढ़ाई पनीर बनायें.
<h3> आवश्यक सामग्री - Ingredients for Kadhai Paneer Recipe </h3>
पनीर - 300 ग्राम<br/>
शिमला मिर्च - 3<br/>
टमाटर - 2-3<br/>
हरी मिर्च - 2<br/>
अदरक - 1 इंच लम्बा टुकड़ा<br/>
रिफाइन्ड तेल या घी - 2 टेबल स्पून<br/>
जीरा - आधा छोटी चम्मच<br/>
हल्दी -  एक चौथाई छोटी चम्मच<br/>
धनियां पाउडर - 1 1/2 छोटी चम्मच<br/>
लाल मिर्च - एक चौथाई छोटी चम्मच से कम<br/>
गरम मसाला - एक चौथाई छोटी चम्मच से कम<br/>
नमक - स्वादानुसार<br/>
हरा धनियां - एक टेबिल स्पून (कतरा हुआ)
<h3> विधि - How to make Kadhai Paneer Recipe </h3>
कढ़ाई पनीर को 2 तरह से बनाया जाता है.  टमाटर, हरीमिर्च, अदरक पीस कर, शिमला मिर्च और पनीर के टुकड़ों को सैलो फ्राई करके. मसाला भूंनें और सबको मिक्स करलें या नीचे दिये गये तरीके से.  दोंनो ही तरीके से बनाई गई सब्जी स्वादिष्ट बनती है. <br/>
<br/>
पनीर को चौकोर टुकड़ों में काट लीजिये.  शिमला मिर्च धो लीजिये, बीज निकाल कर, छोटे छोटे टुकड़ों में काट लीजिये.  टमाटर धो लीजिये और छोटे छोटे टुकडों में काट लीजिये. हरी मिर्च डंठल तोड़ये, धोइये और बारीक काट लीजिये, अदरक छीलिये, धोइये और कद्दुकस कर लीजिये या छोटा छोटा काट लीजिये. <br/>
<br/>
कढ़ाई में घी डाल कर गरम कीजिये, गरम घी में जीरा डाल कर भूनिये, इसमें हल्दी पाउडर और धनियां पाउडर डालकर, कटे हुये टमाटर, हरी मिर्च और अदरक डालिये चमचे से चला कर 1 मिनिट तक भूनिये, और ढककर, धीमी आग पर 3 मिनिट तक पकाइये, ढक्कन खोलिये, टमाटर को चमचे से मैस कर लीजिये. <br/>
<br/>
टमाटर में, कटे हुये शिमला मिर्च डालकर मिला दीजिये, और ढककर, धीमी आग पर 4 मिनिट तक पकाइये, ढक्कन खोलिये, चमचे से चलाइये, शिमला मिर्च हल्के नरम हो गये हैं. <br/>
<br/>
अब पनीर के टुकड़े,1-2 टेबल स्पून पानी, नमक, लाल मिर्च पाउडर और गरम मसाला डाल कर चमचे से चलाते हुये 1-2 मिनिट तक पकाइये.  कढ़ाई पनीर तैयार है. <br/>
<br/>
कढाही पनीर (Kadhai Paneer) को, टेबिल पर रखने वाली कढ़ाई में निकालिये, हरा धनियां डाल कर सजाइये.  गरमा गरम कढ़ाई पनीर चपाती, परांठा या नान किसी के साथ परोसिये और खाइये. कढ़ाही पनीर को कढ़ाई में ही परसेंगी तो अच्छा रहेगा.
<h3> नोट </h3>
अगर कढाही पनीर आपको प्याज के साथ बनाना है, तब एक प्याज बारीक कतर लीजिये, कढ़ाई में घी डालकर गरम कीजिये, जीरा भूनिये, और कटे हुये प्याज डाल कर हल्का गुलाबी होने तक भूनिये, अब उपरोक्त विधि के अनुसार क्रम से सारे मसाले डालकर कढाही पनीर (Karhai Panir) बना लीजिये. </font>
</body>
</html>
