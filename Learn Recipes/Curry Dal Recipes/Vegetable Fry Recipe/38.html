<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">हरा धनियां आलू की सब्जी</h2>
हरा धनियां सब्जी करी की सीजनिंग के लिये तो प्रयोग किया ही जाता है, इसकी सब्जी भी बहुत अच्छी बनती है. खास कर आलू के साथ. सर्दी के मीसम में हरा धनियां बहुतायत में बाजार में मिलता है. तो फिर आज धनिया आलू सब्जी (Potato Coriander Fry) बनाकर देखिये.
<h3> आवश्यक सामग्री - Ingredients for Dhaniaa Aloo Fry </h3>
हरा धनियां - 250 ग्राम (1 छोटा बन्च)<br/>
आलू - 250 गाम (4 आलू मीडियम साइज के)<br/>
सरसों का तेल - 2 टेबल स्पून<br/>
जीरा - आधा छोटी चम्मच<br/>
हींग पाउडर - 2 पिंच<br/>
अदरक - 1 इंच टुकड़ा, कद्दूकस किया हुआ<br/>
हरी मिर्च - 1-2 बारीक कटी हुई<br/>
धनियां पाउडर - 1 छोटी चम्मच<br/>
नमक - स्वादानुसार (आधा छोटी चम्मच से अधिक)<br/>
हल्दी पाउडर - 1/4 छोटी चम्मच<br/>
लाल मिर्च - 1/4 छोटी चम्मच<br/>
अमचूर पाउडर - 1/4 छोटी चम्मच
<h3> विधि -  How To Make Dhaniya Aloo </h3>
हरे धनियां के मोटे डंठल हटा कर, पत्तों को साफ कर लीजिये, हरे धनिये के साफ किये हुये पत्ते डूबते हुये पानी में 2 बार अच्छी तरह धोकर निकाल कर छलनी में या किसी थाली में तिरछा करके रख दीजिये, ताकि हरे धनियां से पानी पूरी तरह निकल जाय, हरे धनियां से पानी सूखने के बाद, हरे धनियां को बारीक काट लीजिये. <br/>
<br/>
आलू को छीलिये, धोइये और एक आलू के 6 या 8 टुकड़े करते हुये काट लीजिये.<br/>
<br/>
कढ़ाई में तेल डालकर गरम कीजिये, जीरा और हींग डालिये, जीरा भुनने पर, हरी मिर्च, अदरक पेस्ट, मसाले को हल्का सा भूनिये. <br/>
<br/>
मसाले में कटे हुये आलू डालिये, चलाते हुये, हल्दी पाउडर, धनियां पाउडर, लालमिर्च पाउडर और नमक डालकर, आलू और मसाले को अच्छी तरह चमचे से चलाते हुये तब तक भूनिये जब तक कि आलू के टुकड़े पर मसाले मसाले की कोटिंग न आ जाये, 3-4 टेबल स्पून पानी डालिये और आलू को ढककर 5-6 मिनिट तक मीडियम और धीमी आग पर पकने दीजिये. <br/>
<br/>
ढक्कन खोलिये, आलू को चलाइये और चैक कीजिये.  यदि आलू में पानी कम हो गया हो तो 2-3 टेबल स्पून पानी और डाल दीजिये, और सब्जी को ढककर फिर से 5-6 मिनिट धीमी आग पर पकने दीजिये, सब्जी को चैक कीजिये. आलू नरम हो गये हैं, अमचूर पाउडर डालकर मिला दीजिये.<br/>
<br/>
नरम पके हुये आलू में कटा हुआ हरा धनियां डालकर मिलाइये, सब्जी को 1-2 मिनिट चमचे से चलाते हुये पका लीजिये. हरा धनियें हल्की सी गर्मी पाते ही नरम हो जाता है. हरा धनियां आलू की सब्जी बनकर तैयार है.<br/>
<br/>
हरे धनियां आलू की सब्जी प्याले में निकालिये और चपाती या परांठे या पूरी चावल के साथ परोसिये और खाइये.
<h3> सुझाव: </h3>
सरसों के तेल की जगह कोई भी  दूसरा कुकिंग ओइल लिया जा सकता है.

    4 सदस्यों के लिये
    समय - 20 मिनिट </font>
</body>
</html>
