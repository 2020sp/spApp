<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पनीर भरवां शिमला मिर्च </h2>
शिमला मिर्च को अनेक सब्जियों से मिलाकर बनाया जाता है लेकिन इसके पनीर के साथ गंठजोड़ का कोई जबाव नहीं. देशी मसाले और पनीर के साथ मटर को भर कर पैन में बनाई हुई शिमला मिर्च को चाहे तो रोटी चपाती के साथ परोसिये या इसे स्नैक के रूप में ही खाईये. दोनों तरह से पसन्द आयेंगीं.<br/>
<br/>
किसी खास अवसर पर बना रहे हैं तो इसे लाल पीली हरी मिक्स वैरायटी में भी बनाया जा सकता है.
<h3>आवश्यक सामग्री - Ingredients for Paneer Stuffed Simla Mirch</h3>
शिमला मिर्च - 4 (400 ग्राम)<br/>
पनीर - 250 ग्राम<br/>
हरे मटर के दाने - आधा कप<br/>
तेल - 2-3 टेबल स्पून<br/>
हरा धनिया - 2-3 टेबल स्पून (बारीक कटा हुआ)<br/>
जीरा - ½ छोटी चम्मच<br/>
हींग - 1 पिंच<br/>
धनिया पाउडर - 1 छोटी चम्मच<br/>
अदरक पेस्ट - ½ छोटी चम्मच<br/>
हरी मिर्च - 2 बारीक कटी हुई<br/>
लाल मिर्च - ¼ छोटी चम्मच<br/>
अमचूर - ¼ छोटी चम्मच<br/>
नमक - 1 छोटी चम्मच या स्वादानुसार
<h3> विधि - How to make Stuffed Paneer Green Bbell Peppers</h3>
स्टफिंग तैयार करें<br/>
<br/>
इसके लिए पैन में 2 छोटे चम्मच तेल डाल कर गरम कर लीजिये. हींग और जीरा डाल दीजिये. जीरा भुनने के बाद हरी मटर के दाने डाल दीजिए, मसाला मिलाते हुये भूनिये और ढककर के 1-2 मिनिट धीमी आग पर पका लीजिये. मटर के भून जाने पर इसमें हल्दी पाउडर, अदरक का पेस्ट, बारीक कटी, हरी मिर्च, धनियाँ पाउडर, क्रम्बल किया हुआ पनीर, लाल मिर्च पाउडर, अमचूर पाउडर, 3/4 छोटी चम्मच या स्वादानुसार नमक और हरा धनिया डालकर सभी चीजों को अच्छे से मिलने तक मिलाएं. <br/>
<br/>
स्टफिंग बनकर के तैयार है. गैस से उतार लीजिये और ठंडा होने दीजिए. <br/>
<br/>
शिमला मिर्च तैयार कर लीजिये.<br/>
<br/>
शिमला मिर्च अच्छी तरह धोइये, पानी सुखा लीजिये अब उनके डन्ठल चाकू की सहायता से निकाल दीजिये, साथ ही उनके अन्दर के बीज भी निकाल कर हटा दीजिए.<br/>
<br/>
एक शिमला मिर्च लीजिये और इसमें पनीर की स्टफिंग भर दीजिये. सारे शिमला मिर्च भर कर तैयार कर लीजिये.<br/>
<br/>
पैन में 2 टेबल स्पून डाल कर गरम कीजिये. तेल गरम होने पर इसमें 1/4 छोटी चम्मच हल्दी पाउडर और 1/4 छोटी चम्मच नमक डाल कर मिला दीजिए अब इसमें शिमला मिर्च लगा कर रख दीजिये, और ढक दीजिये. 2 मिनिट बाद ढक्कन खोलकर उनको पलट दीजिये. अब दुबारा ढक दीजिये. 2-3 मिनिट बाद खोलिये और जिस ओर शिमला मिर्च नहीं सिके हैं उस साइड नीचे की तरफ करते हुये पलट दीजिये. शिमला मिर्च को सारे तरफ घुमा घुमा कर, हल्का ब्राउन होने तक सेक लीजिये.. शिमला मिर्च सारे तरफ सिक गये हैं, शिमला मिर्च बन कर तैयार हैं.<br/>
<br/>
भरवां शिमला मिर्च को प्याले में निकाल कर रख लीजिये और हरे धनिये से सजाएं. स्वादिष्ट भरवां पनीर शिमला मिर्च को आप परांठे, नान, चपाती या चावल किसी के भी साथ परोसिये और खाइये.
<h3> सुझाव</h3>
स्टफिंग के समय मटर को धींमी आग पर पकायें, हल्का सा नरम होने पर सारे चीजें मिलाकर स्टफिंग तैयार कर लीजिये. पनीर भरे शिमला मिर्च को धीमी आग पर सेंके, आवश्यकता होने पर आग मीडियम कर सकते हैं. <br/>
<br/>
चार सदस्यों के लिये<br/>
समय - 40 मिनिट </font>
</body>
</html>
