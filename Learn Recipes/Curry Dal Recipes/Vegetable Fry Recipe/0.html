<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> कुरकुरी क्रंची भिन्डी </h2>
मसालेदार कुरकुरी क्रंची भिन्डी हम चपाती, नान चावल के साथ साइड डिश के रूप में भी परोस सकते हैं या एपटाइजर / स्टार्टर के रूप में भी. मसाले और बेसन में मैरिनेट करके तली हुई कुरकुरी भिन्डी उन्हें भी पसन्द आती है जो भिन्डी खाना पसंद नहीं करते.
<h3>आवश्यक सामग्री - Ingredients for Kurkuri Bhindi</h3>
भिन्डी - 250 ग्राम<br/>
नींबू का रस - 1 छोटी चम्मच<br/>
नमक - 1/2 छोटी चम्मच<br/>
लाल मिर्च पाउडर - 1/4 छोटी चम्मच<br/>
बेसन - 2 टेबल स्पून<br/>
जीरा पाउडर - 1/2 छोटी चम्मच<br/>
धनिया पाउडर - 1/2 छोटी चम्मच<br/>
हल्दी पाउडर - 1/4 छोटी चम्मच<br/>
बेसन - 2 टेबल स्पून<br/>
चाट मसाला - 1/2 छोटी चम्मच<br/>
तेल - तलने के लिए
<h3> विधि - How to Make Crispy fried Okra ?</h3>
आम तौर पर भिन्डी की सब्जी के लिये एकदम नर्म मुलायम कच्ची भिन्डी पसन्द की जातीं है लेकिन कुरकुरी भिन्डी के लिये हमें बीज हटाने होते हैं इसलिये इसके लिये बड़े साइज की भिन्डी भी ले सकते हैं.<br/>
<br/>
भिन्डी को अच्छे तरीके से धोकर, छलनी में रख दीजिये, सारा पानी सूखने तक सुखा दीजिये. अब एक भिन्डी को उठाइये, आगे और पीछे के डंठल काट कर निकाल दीजिये, भिन्डी को लम्बाई 2 भागों में काटियेन और अब एक भाग को लम्बाई में पतला पतला 3-4 टुकड़े बनाते हुये काट लीजिये और भिन्डी़ के बीजों को हटा दीजिए. सारी भिन्डी़ इसी तरह से काट कर तैयार कर लीजिए.<br/>
<br/>
कटी हुई भिन्डी को बड़े प्याले में निकाल लीजिए. अब इसमें नमक और नींबू का रस डालकर अच्छे से मिक्स कर दीजिए. अब भिन्डी़ में लाल मिर्च पाउडर, जीरा पाउडर, धनिया पाउडर, हल्दी पाउडर और बेसन डाल कर मसालों को भिन्डी के ऊपर कोट होने तक मिला लीजिये.<br/>
<br/>
कढ़ाई में तेल डालकर गरम कीजिये, तेल के गरम होने पर थोड़ी सी भिन्डी जितनी कि कढ़ाई में आसानी से आ जायं डाल दीजिए और तेज आग पर भिन्डी को हल्का ब्राउन होने दीजिये, अब आग को धीमा करके भिन्डी को कुरकुरी और गोल्डन ब्राउन होने तक तलें. भिन्डी तल कर तैयार हैं, प्लेट में निकाल लीजिए. सारी भिन्डी इसी तरह तल कर तैयार कर लीजिये. <br/>
<br/>
कुरकुरी भिन्डी को और अधिक स्वादिष्ट बनाने के लिये थोड़ा सा चाट मसाला डालकर मिला दीजिए. कुरकुरी भिन्डी खाने के लिये तैयार है. कुरकुरी भिन्डी को आप खाने के साथ सर्व कीजिए या ऎसे ही स्नैक्स के रूप में खाइये. <br/>
<br/>
कुरकुरी भिन्डी के पूरी तरह से ठंडा हो जाने के बाद भिन्डी को किसी एयर टाइट कंटेनर में भर कर रख दीजिए और 2-3 दिन तक खाते रहें.
<h3> सुझाव: </h3>
भिन्डी तलने के लिये तेल अच्छा गरम होना चाहिए. गरम तेल में भिन्डी तलने के लिये डालें, भिन्डी के हल्का सा सिक जाने पर गैस धीमी कर दीजिए और इसे धीमी आंच पर करकुरी होने तक तल लीजिये. <br/>
<br/>
2-4 सदस्यों के लिये<br/>
<br/>
समय - 35 मिनिट </font>
</body>
</html>
