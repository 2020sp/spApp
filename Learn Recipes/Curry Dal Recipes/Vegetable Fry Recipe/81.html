<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">गांठ गोभी</h2>
फूलगोभी, पत्ता गोभी तो हम अक्सर बनाते ही रहते हैं. गोभी समूह की सभी सब्जियों में एन्टी एजिंग तत्व होते ही हैं. आईये आज हम गांठ गोभी (Diced Knol Khol, ) फ्राय बनायें
<h3> आवश्यक सामग्री - Ingredients for Kohlrabi Fry </h3>
गांठ गोभी (Kohlrabi, ganth gobhi,White Vienna)- 500 ग्राम<br/>
तेल - 2 टेबिल स्पून<br/>
हींग - 1-2 पिंच<br/>
जीरा पाउडर - एक चौथाई छोटी चम्मच<br/>
हरी मिर्च - 2 (बारीक काटी हुई)<br/>
अदरक - 1 इंच लम्बा टुकड़ा ( कद्दू कस कर लें)<br/>
हल्दी पाउडर - एक चौथाई छोटी चम्मच<br/>
धनियां पाउडर - एक छोटी चम्मच<br/>
लाल मिर्च पाउडर - एक चौथाई छोटी चम्मच से कम<br/>
अमचूर पाउडर - एक चौथाई छोटी चम्मच<br/>
नमक - स्वादानुसार (3/4 छोटी चम्मच)<br/>
गरम मसाला - एक चौथाई छोटी चम्मच<br/>
हरा धनियां - एक टेबिल स्पून ( बारीक कटा हुआ)
<h3> विधि - How to make Kohlrabi Ganth Gobhi Fry </h3>
गांठ गोभी को छील लीजिये, साफ पानी से धोइये और काट लीजिये. <br/>
<br/>
कढ़ाई में तेल डाल कर गरम करिये. गरम तेल में हींग और जीरा डालिये. जीरा भुनने के बाद हरी मिर्च, अदरक, हल्दी पाउडर, धनियां पाउडर डाल दीजिये. मसाले को चमचे से चलाइये और अब कटा हुआ गांठ गोभी, नमक और लाल मिर्च पाउडर डाल कर 2-3 मिनिट तक चमचे से चला कर भूनिये. सब्जी में एक टेबिल स्पून पानी डाल कर, ढककर 7-8 मिनिट धीमी गैस पर पकने दीजिये. <br/>
<br/>
ढक्कन खोलिये, गांठ गोभी के टुकड़ों को दबा कर देखें, वे अभी नरम नहीं हुये हैं. सब्जी को चमचे से अच्छी तरह चलायें, यदि आप मह्सूस करे सब्जी में पानी कम हो रहा तो, एक टेबिल स्पून पानी डाल दें. सब्जी को ढककर 5-6 मिनिट तक धीमी गैस पर पकने दें. सब्जी के ढक्कन को खोलिये, सब्जी के टुकड़ों को दबा कर देखें, वे नरम हो गये हैं. सब्जी में अमचूर पाउडर, गरम मसाला और हरा धनियां ( थोड़ा सा धनियां सब्जी में ऊपर से डालने के लिये बचा लें ) डाल कर अच्छी तरह चला कर मिला दीजिये. आपकी गांठ गोभी की सब्जी तैयार है.<br/>
<br/>
गांठ गोभी (Ganth Gobhi) की सब्जी को बाउल में निकालिये. सब्जी के ऊपर हरा धनियां डालकर सजाइये. गरमा गरम गांठ गोभी की सब्जी चपाती, परांठे, नान या चावल के साथ परोसिय और खाइये. </font>
</body>
</html>
