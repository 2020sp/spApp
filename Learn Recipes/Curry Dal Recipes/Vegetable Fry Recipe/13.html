<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">ग्वारपाठा की सब्जी</h2>
ग्वारपाठा पेट की बीमारियों के लिये और जोड़ों के दर्द के लिये बहुत फायदेमन्द है ही, ये शरीर में प्रतिरोधक शक्ति भी बढ़ाता है. इससे हम लड्डू, हलवा तो बना ही सकते हैं लेकिन अभी प्रस्तुत है एलोवेरा सब्जी.
<h3> आवश्यक सामग्री - Ingredients for Aloevera Subzi </h3>
एलोवीरा - 2 पत्तियां<br/>
हींग - 1 पिंच<br/>
जीरा - 1/2 छोटी चम्मच<br/>
तेल - 1-2 टेबल स्पून<br/>
हल्दी - 1/2 छोटी चम्मच<br/>
धनिया पाउडर - 1 छोटी चम्मच<br/>
अमचूर - 1/2 छोटी चम्मच<br/>
नमक - 1 छोटी चम्मच या स्वादानुसार<br/>
हरी मिर्च - 1 बारीक कटी हुई
<h3> विधि - How to make Gwarpatha Sabji </h3>
एलोवीरा को धोकर इसके दोंनो ओर से काटें काट कर हटा दीजिये, और अब इसके छोटे छोटे टुकड़े काट लीजिये. <br/>
<br/>
एक बर्तन में 2 कप पानी डालकर उबलने के लिए रख दीजिए. पानी में ½ छोटी चम्मच नमक और थोडी़ सी हल्दी डाल दीजिए. पानी में उबाल आने पर इसमें एलोवीरा के टुकडे़ डाल दीजिए और 6-7 मिनिट के लिए उबलने दीजिये. <br/>
<br/>
गैस बंद कर दीजिए और टुकड़ों को पानी से निकाल लीजिए. अब इन टुकड़ों को दो बार पानी से धो लीजिए (ऎसा करने से एलोवेरा का कड़वापन कम हो जाता है). <br/>
<br/>
पैन में तेल डालकर गरम कर लीजिए, तेल गर्म होने पर इसमें जीरा, हींग, हल्दी पाउडर, धनिया पाउडर और हरी मिर्च डालकर मसाले को धीमी आंच पर थोडा़ सा भून लीजिए. मसाले में एलोवीरा के टुकडे़ डालकर इसमें नमक, सौंफ पाउडर और अमचूर डाल दीजिए और लगातार चलाते हुए 3-4 मिनिट के लिए पका लीजिए. <br/>
<br/>
सब्जी बनकर तैयार है, इसे किसी प्लेट में निकाल कर हरे धनिए के साथ गार्निश कीजिए, एलोवेरा सब्जी़ को आप फ्रिज में रखकर 4-5 दिन तक खा सकते हैं.
<h3> सुझाव: </h3>
ये सब्जी साधारण सब्जी नहीं है, ये मेडिशनल सब्जी है, इसे खाने के साथ 4-5 टुकड़े यानि कि कम मात्रा में खाया जाता है, एलोवीरा को प्रिगनेन्ट महिला को न खिलायें, ये उनको नुकसान कर सकता है.<br/>
<br/>
समय - 20 मिनट </font>
</body>
</html>
