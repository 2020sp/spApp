<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">नारियल वाले भरवां बैगन</h2>
दक्षिण भारत में बनाये नारियल भरवां बैगन (Dry Coconut Stuffed Baingan) अपने खास स्वाद के कारण सभी को बहुत पसंद आते हैं. जब भी कुछ स्पेशल सब्जी बनानी हो तो नारियल वाले भरवां बैगन बनाइये.
<h3> आवश्यक सामग्री - Ingredients for Coconut Stuffed Baingn </h3>
बैगन - 6-7 लम्बे वाले (400 ग्राम)<br/>
कच्चा नारियल - 1/ 4 कप कद्दूकस किया हुआ<br/>
हरा धनियां - 2-3 टेबल स्पून बारीक कटा हुआ<br/>
तेल - 1/4 कप<br/>
हरी मिर्च - 2-3 बारीक कटी हुई<br/>
धनियां पाउडर - 1.5 छोटी चम्मच<br/>
नमक - 3/4 छोटी चम्मच (स्वादानुसार)<br/>
लाल मिर्च - 1/4 छोटी चम्मच<br/>
जीरा - आधा छोटी चम्मच<br/>
हींग - 1-2 पिंच<br/>
मेथी के दाने - आधा छोटी चम्मच<br/>
राई - आधा छोटी चम्मच<br/>
हल्दी पाउडर - आधा छोटी चम्मच<br/>
अमचूर पाउडर - आधा छोटी चम्मच<br/>
अदरक - 1 इंच टुकड़ा कद्दूकस किया हुआ<br/>
अनारदाना - 1 छोटी चम्मच<br/>
सफेद तिल - 1 छोटी चम्मच<br/>
उरद दाल - 1 छोटी चम्मच<br/>
चना दाल - 1 छोटी चम्मच
<h3> विधि - How to make Coconut Stuffed Eggplant </h3>
पैन गरम करके उसमें चना दाल और उरद दाल डालकर हल्का सा रोस्ट कर लीजिये, अब जीरा, मेथी के दाने, राई और तिल डालकर हल्के ब्राउन होने तक रोस्ट कर लीजिये, मसालों को थोड़ा ठंडा करके उन्हैं पीसने के लिये मिक्सर में डाल दीजिये साथ में नमक, हल्दी पाउडर और धनियां पाउडर डालकर हल्के दरदरे पीस लीजिये (पिसे मसाले हम इसलिये मिला रहे हैं क्यों कि साबुत मसाले कम होने की वजह से उन्हैं पीसने में दिक्कत होगी). <br/>
<br/>
पिसे मसाले प्लेट में निकालिये, और हींग पाउडर, अमचूर पाउडर, लाल मिर्च पाउडर, अनारदाना, अदरक, हरी मिर्च, नारियल, और हरा धनियां डालकर सारे मसाले अच्छी तरह मिक्स कर लीजिये, बैगन में भरने के लिये मसाला तैयार है. <br/>
<br/>
बैगन को लम्बाई में 2 कट लगाकर इस तरह काटिये , कि वे डंठल की तरफ से जुड़े रहें, इस तरह बैगन तीन परत दिखाई देंगी और उनके बीच में मसाला भरकर बैगन को दबाकर रख दीजिये, सारे बैगन को काट कर भर कर तैयार कर लीजिये. <br/>
<br/>
पैन गरम कीजिये, पैन में तेल डालिये और तेल गरम होने पर मसाले भरे बैगन तेल में सिकने के लिये एक एक उठाकर लगा दीजिये, बचा हुआ मसाला भी बैगन के ऊपर डाल दीजिये. बैगन को ढककर, धीमी आग पर 5 मिनिट तक पकने दीजिये. <br/>
<br/>
बैगन को खोलिये, और सावधानी से चिमटे की सहायता से पलट दीजिये और फिर से ढककर और 5 मिनिट पकने दीजिये, बैगन को खोलिये और चैक कीजिये, बैगन नरम हो गये हैं, बैगन बन कर तैयार है.<br/>
<br/>
नारियल वाले भरवां बैगन तैयार हैं, नारियल वाले भरवां बैगन को चपाती, परांठे और चावल के साथ साइड डिश के रूप में परोसिये और खाइये. </font>
</body>
</html>
