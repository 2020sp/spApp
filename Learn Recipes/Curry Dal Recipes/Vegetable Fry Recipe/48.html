<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">बेसनी भिन्डी</h2>
भिन्डी को कई तरह से बनाया जाता है, जैसे भिन्डी में ज्यादा मसाला डालकर, भिन्डी में बहुत ही कम मसाला डालकर, टमाटर वाली भिन्डी, दही भिन्डी, कुरकुरी तली हुई भिन्डी, बेसन वाली आलू भिन्डी, बेसनी भिन्डी आदि . बेसनी भिन्डी (Okra & gram flour sabzi) बेसन मसाला को भिन्डी में स्टफ (okra with gram flour stuffing) करके भी बनाई जातीं है और मसाले में बेसन भूनकर भी. आज हम मसाले के साथ बेसन भून कर लाजबाव बेसनी भिन्डी बना रहे हैं.
<h3> आवश्यक सामग्री - Ingredients for Besan Bhindi </h3>
भिन्डी - 250 ग्राम<br/>
तेल - 2 1/2 टेबल स्पून<br/>
हींग - 1 पिंच<br/>
जीरा - आधा छोटी चम्मच<br/>
हल्दी पाउडर - 1/4 छोटी चम्मच<br/>
हरी मिर्च - 4 लम्बाई में 2 भाग में कटी हुई<br/>
बेसन - 1 टेबल स्पून<br/>
धनियां पाउडर - 1 छोटी चम्मच<br/>
सोंफ पाउडर - 1 छोटी चम्मच<br/>
अमचूर पाउडर - आधा छोटी चम्मच<br/>
नमक - स्वादानुसर (3/4 छोटी चम्मच)<br/>
लाल मिर्च - 1/4 छोटी चम्मच से कम<br/>
गरम मसाला - 1/4 छोटी चम्मच<br/>
हरा धनियां - 1 टेबल स्पून (बारीक कटा हुआ)
<h3> विधि - How to cook Besan Bhindi </h3>
भिन्डी को अच्छी तरह धो लीजिये, पानी हटाइये और कपड़े से पोंछ लीजिये. भिन्डी के दोंनो ओर के डंठल काट दीजिये, अब इन्हैं लम्बाई में 2 भाग करते हुये काटिये, ज्यादा लम्बी भिन्डी के चार टुकड़े किये जा सकते हैं. <br/>
<br/>
कढ़ाई में तेल डाल कर गरम कीजिये, गरम तेल में हींग जीरा डालिये, जीरा भुनने पर हल्दी पाउडर और कटी हुई हरी मिर्च डालिये, अब बेसन, धनियां पाउडर और सोंफ पाउडर डालिये. बेसन हल्का ब्राउन होने तक और अच्छी महक आने तक मसाला भूनिये.<br/>
<br/>
भुने मसाले में भिन्डी डालिये, अमचूर पाउडर, नमक, लाल मिर्च और गरम मसाला डाल कर, भिन्डी को चमचे से चलाते हुये, सारे मसाले भिन्डी के ऊपर अच्छी तरह चिपकने तक भूनिये. <br/>
<br/>
मसाले मिली भिन्डी (Besan Bhindi Masala) को ढककर धीमी आग पर 6-7 मिनिट पकने दीजिये, भिन्डी की सब्जी का ढक्कन खोलिये और देखिये कि भिन्डी थोड़ी नरम हो गई हैं, भिन्डी की सब्जी को 1-2 मिनिट खुला ही चम़चे से चलाते हुये पका लीजिये. <br/>
<br/>
बेसनी भिन्डी (Besan wali Bhindi) तैयार है, भिन्डी में हरा धनियां डाल कर मिलाइये. बेसन की महक वाली बेसनी भिन्डी को प्याले में निकालिये और चपाती, परांठे औरा चावल के साथ परोसिये और खाइये.
<h3> सुझाव: </h3>
भिन्डी का मसाला भूनते समय या भिन्डी को पकाते समय आग धीमी रखें, भिन्डी में पानी न होने की वजह से भिन्डी की सब्जी तेज आग पर बहुत जल्द जलने लगती है. <br/>
<br/>
चार सदस्यों के लिये,<br/>
समय - 20 मिनिट. </font>
</body>
</html>
