<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">बीन्स आलू की सब्जी</h2>
बीन्स की फलियां प्रोटीन्स और लौह तत्व के मुख्य स्रोत है. इसकी सब्जी बड़ी स्वादिष्ट होती है. आइये आज हम बीन्स आलू की सब्जी बनायें.
<h3> आवश्यक सामग्री - Ingredients for Aloo beans Recipe </h3>
बीन्स - 250 ग्राम<br/>
आलू - 2 -3 मीडियम आकार के<br/>
तेल - 2-3 टेबल स्पून<br/>
हींग - 1 पिंच<br/>
जीरा - एक चौथाई छोटी चम्मच<br/>
हरी मिर्च -2 (बारीक कतरी हुई)<br/>
अदरक - 1 इंच लम्बा टुकड़ा (कतर लीजिये या कद्दूकस कर लीजिये)<br/>
हल्दी पाउडर - एक चौथाई छोटी चम्मच से कम<br/>
धनियां पाउडर - एक छोटी चम्मच<br/>
लाल मिर्च पाउडर - एक चौथाई छोटी चम्मच से कम<br/>
नमक - स्वादानुसार (3/4 छोटी चम्मच)<br/>
अमचूर पाउडर - एक चौथाई छोटी चम्मच से कम<br/>
गरम मसाला  - एक चौथाई छोटी चम्मच से कम<br/>
हरा धनियां    -  2-3  टेबल स्पून (बारीक कटा हुआ)
<h3> विधि - How to make Aloo beans Recipe </h3>
बीन्स के दोंनो किनारे से डंठल तोड़ते हुये धागे निकाल दीजिये.  बीन्स को साफ पानी से 2 बार धोकर, चलनी में रख कर पानी निकाल दीजिये, और छोटा छोटा काट लीजिये. <br/>
<br/>
आलू को छीलिये और धोकर, एक आलू के 6 -8 टुकड़े करते हुये बड़े आकार (बड़े टूकड़े स्वाद में अच्छे लगते है) में काट लीजिये.beans_aloo_2_888061665.jpg <br/>
<br/>
कड़ाई में तेल डाल कर गरम कीजिये.  गरम तेल में हींग और जीरा डाल दीजिये.  जीरा तड़कने के बाद हल्दी पाउडर, धनियां पाउडर, हरी मिर्च और अदरक डाल कर चमचे से चलाकर भूनिये. अब कटे हुये आलू, बीन्स, नमक और लाल मिर्च  डालकर 2 मिनिट तक भूनिये, सब्जी में 1/4 कप पानी डालकर ढककर 6-7 मिनिट तक पकायेंगे. <br/>
<br/>
सब्जी का ढक्कन खोलिये, चमचे से चलाइये.  आलू को तोड़कर देखिये, यदि आलू अभी नरम नहीं हुये हैं, यदि सब्जी में पानी कम दिख रहा हो तो थोड़ा सा पानी और डाल दीजिये, सब्जी को फिर से ढककर 7 - 8 मिनिट के लिये धीमी गैस पर पकाइये.  सब्जी का ढक्कन खोलिये, चमचे से चलाइये. आलू और बीन्स नरम हो गये हैं.  सब्जी में अमचूर पाउडर, आधा हरा धनियां और गरम मसाला डालकर मिलाइये.  बीन्स आलू की सब्जी तैयार है. <br/>
<br/>
सब्जी को प्याले में निकालिये.  हरा धनियां सब्जी के ऊपर डालकर सजाइये.  गरमा गरम बीन्स आलू की सब्जी चपाती या परांठे के साथ परोसिये और खाइये. </font>
</body>
</html>
