<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">ग्वार फली की सब्जी</h2>
ग्वार की फली (Cluster Beans Fry) की सब्जी उत्तर भारत में बनाई जाती है, यह बहुत ही स्वादिष्ट सब्जी होती है. आज हम ग्वार की फली की सब्जी ही बनायेगें.
<h3> आवश्यक सामग्री - Ingredients for Gwar phali subzi </h3>
ग्वार की फली - 250 ग्राम ( हरी मुलायम )<br/>
तेल-1 टेबिल स्पून<br/>
हींग -1 पिंच<br/>
जीरा- एक चौथाई छोटी चम्मच<br/>
हल्दी पाउडर- एक चौथाई छोटी चम्मच<br/>
धनियां पाउडर- एक छोटी चम्म<br/>
लाल मिर्च पाउडर-- एक चौथाई छोटी चम्मच<br/>
हरी मिर्च -2-3 ( बारीक कटी हूई )<br/>
नमक - स्वादानुसार ( आधा छोटी चम्मच )<br/>
अमचूर पाउडर- एक चौथाई छोटी चम्मच<br/>
हरा धनियां - एक टेबिल स्पून ( बारीक कटा हुआ )
<h3> विधि - How to make Gvar phali subzi </h3>
ग्वार की फलियों को अच्छी तरह धो लें. इन फलियों के दोनों तरफ से डंठल तोड़े और यदि फली के किनारों पर से धागे निकल रहे हों तो वह भी निकाल दें. अब फलियों को करीब 2 सेमी. के टुकडों में काट लें. <br/>
<br/>
कढ़ाई में तेल डाल कर गरम करें. गरम तेल में हींग और जीरा डाल दें. जीरा ब्राउन होने के बाद, हल्दी पाउडर, धनियां पाउडर, हरी मिर्च और लाल मिर्च पाउडर डाले, मसाले को चमचे से मिलायें और अब कटी हुई ग्वार की फली और नमक डाल कर, फलियों को 2-3 मिनिट तक भूनें. अब सब्जी में एक टेबिल स्पून पानी डाल कर ढक कर 10 मिनिट के लिये ( धीमी गैस पर ) पकने दें. <br/>
<br/>
अब सब्जी का ढक्कन खोलें. आप देखेगे कि फलियां नरम हो गयीं हैं. सब्जी में अमचूर पाउडर डाल कर चमचे से मिला दें और ढककर 3-4 मिनिट तक धीमी गैस पर ही पकने दें. आपकी ग्वार की फली की सब्जी तैयार है. <br/>
<br/>
सब्जी (Cluster Beans Fry) को प्याले में निकाल लें. ऊपर से हरे धनिये डाल कर सजायें और चपाती या परांठे किसी के साथ भी खायें. </font>
</body>
</html>
