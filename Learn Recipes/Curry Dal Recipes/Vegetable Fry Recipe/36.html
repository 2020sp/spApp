<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कैर सांगरी की सब्जी</h2>
कैर सांगरी (Kair and Sangri Sabzi) राजस्थान की ज्यादा तेल और ज्यादा मसाले के साथ बनने वाली चटपटी सब्जी है, कैर छोटे छोटे गोल गोल होते हैं, और सांगरी 2-4 इंच लम्बी पतली फली होती हैं. कैर और सांगरी के पेड़ राजस्थान में मिलते हैं. वहां के लोग सीजन में ताजा फलों से कैर, सांगरी की सब्जी बनाते हैं और बाद के लिये कैर और सांगरी को अच्छी तरह सुखा कर रख लिया जाता है,  जब भी सब्जी बनानी हो इसे पानी या छाछ में भिगो कर बना लिया जाता है.  सूखी हुई कैर सांगरी बड़े शहरों में किसी बड़ी किराना स्टोर पर मिल जाते हैं, कैर सांगरी को राजस्थाने की मेवा भी कहा जाता है. कैर सांगरी इसका स्वाद इतना अच्छा और अलग हैं कि आप इसे बनायेंगे तभी जान पायेंगे.
<h3> आवश्यक सामग्री Ingredients for Kair Sangri Recipe </h3>
सांगरी - 1 कप<br/>
कैर - 1/4 कप<br/>
तेल - 4-5 टेबल स्पून<br/>
हरा धनियां - 2-3 टेबल स्पून<br/>
किशमिश - 2-3 टेबल स्पून<br/>
जीरा - आधा छोटी चम्मच<br/>
हींग - 2 पिंच<br/>
साबुत लाल मिर्च - 3-4<br/>
लाल मिर्च पाउडर - 1 छोटी चम्मच<br/>
गरम मसाला - आधा छोटी चम्मच<br/>
नमक - 1.5 छोटी चम्मच या स्वादानुसार<br/>
धनियां पाउडर - 1.5 छोटी चम्मच<br/>
अमचूर पाउडर - 1 छोटी चम्मच<br/>
हल्दी पाउडर - आधा छोटी चम्मच
<h3> विधि - How to make Kair Sangri Recipe </h3>
केर और सांगरी को अच्छी तरह साफ करके, 4-5 बार अच्छी तरह पानी से धो लीजिये, और अलग अलग 8-10 घंटे या रात भर के लिये पानी में भिगो दीजिये. इसके बाद केर सांगरी को पानी से निकाल लीजिये और 1-2 बार और धो लीजिये. <br/>
<br/>
भीगे हुये केर सांगरी को उबालने के लिये कुकर में डालिये और 2 कप पानी डालिये और कुकर बन्द कर दीजिये, कुकर में एक सीटी आने के बाद, गैस धीमी कर लीजिये और केर सांगरी को धीमी गैस पर 2-3 मिनिट और उबलने दीजिये. गैस बन्द कर दीजिये, कुकर का प्रेशर खतम होने पर कुकर खोलिये, कैर सांगरी उबल कर तैयार हैं, कैर सांगरी को छ्लनी में डाल कर निकालिये, अतिरिक्त पानी हटा दीजिये. साफ पानी से सब्जी को और 1-2 बार धो लीजिये. कैर सांगरी सब्जी बनाने के लिये तैयार है.<br/>
<br/>
सब्जी बनाने के लिये कढ़ाई में तेल डालकर गरम कीजिये, जीरा डालिये, हींग भी डाल दीजिये, जीरा भुनने के बाद, हल्दी पाउडर, धनियां पाउडर, साबुत लाल मिर्च डालिये, मसाले को थोड़ा सा भून लीजिये. कैर सांगरी डाल दीजिये, लाल मिर्च पाउडर, अमचूर पाउडर, गरम मसाला, नमक और किशमिश डाल दीजिये और सब्जी को चलाते हुये 3-4 मिनिट तक पकाइये. कैर सांगरी की सब्जी बन कर तैयार हो गई है, थोड़ा सा हरा धनियां डालकर मिला दीजिये. <br/>
<br/>
सब्जी को प्याले में निकाल लीजिये, ऊपर से हरा धनियां डालकर गार्निस कीजिये. कैर सांगरी की स्वादिष्ट सब्जी को पूरी या परांठे के साथ सर्व कीजिये और खाइये. कैर सांगरी की सब्जी को फ्रिज में रखकर 3-4 दिन तक खाया जा सकता है.
<h3> सुझाव: </h3>
कैर और सांगरी को छाछ में भिगो कर भी सब्जी बना सकते हैं, कैर और सांगरी को छाछ (मठा )में भिगो दीजिये और मठे से निकाल कर, धोकर, उपरोक्त तरीके से सब्जी बनाकर तैयार कर लीजिये. </font>
</body>
</html>
