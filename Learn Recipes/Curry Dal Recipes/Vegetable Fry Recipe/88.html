<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मैथी आलू की सब्जी</h2>
ठंड के मौसम के शुरू होते ही हरी हरी मैथी बाजार में दिखाई देने लगती है. मैथी आलू, बहुत ही स्वादिष्ट बनते हैं, मैथी की सब्जी बन रही हो तब महक दूर तक फैल जाती है और मैथी, हरे पत्ते वाली सब्जियां पौष्टिक भी होती हैं. <br/>
<br/>
आइये हम मैथी आलू की सब्जी (enugreek Potato Recipe) बनाना शुरू करते हैं.
<h3> आवश्यक सामग्री - Ingredients for Aloo Methi Recipe </h3>
हरे पत्तीदार मैथी -- 250 ग्राम<br/>
आलू - 250 ग्राम (3-4 आलू मीडियम साइज के)<br/>
सरसों का तेल - 2 टेबिल स्पून<br/>
हींग --1- 2 पिंच<br/>
हल्दी पाउडर -- एक चौथाई छोटी चम्मच<br/>
धनियां पाउडर - आधा छोटी चम्मच<br/>
हरी मिर्च - 2 ( बारीक काट लें )<br/>
लाल मिर्च पाउडर --एक चौथाई छोटी चम्मच से आधा<br/>
नमक - स्वादानुसार (आधा छोटी चम्मच)
<h3> विधि - How to make Aloo Methi Recipe </h3>
मैथी के डंठल तोड़ कर साफ कर लें. पत्तियों को दो बार साफ पानी से धो कर छलनी में रखें, या थाली में रख कर थाली को तिरछा करके रख दे, ताकि पत्तियों से पानी निकल जाय. आलुओं को छील कर धो लें मैथी काटने तक पानी में ही रहने दें. मैथी को बारीक काट लीजिये, एक आलू के 8 - 10 टुकड़े करते हुये काट लीजिये. <br/>
<br/>
कढ़ाई में तेल डाल कर गरम कीजिये. हींग और जीरा डाल दीजिये, जीरा भुनने के बाद हल्दी पाउडर, धनियां पाउडर और हरी मिर्च डालिये. आलू डालकर मसाले में मिलाइये, आधा नमक डालकर मिला दीजिये और चमचे से चलाते हुये तब तक भूनिये जब तक कि आलू पर मसाले पर कोटिंग न हो जाय, 2 चमचा पानी डालकर मिलायें और ढककर 5 मिनिट तक धीमी आग पर पकने दीजिये. <br/>
<br/>
आलू को खोलकर चलायेंगे, मैथी, बचा हुआ नमक और लाल मिर्च डाल कर सब्जी को अच्छी तरह चमचे से चला कर, 1-2 चमचा पानी डालकर सब्जी को 5 मिनिट तक धीमी गैस पर ढककर पकने दीजिये. सब्जी को खोलकर चैक करे, यदि आलू सख्त हों तो सब्जी को ढककर और धीमी गैस पर 3-4 मिनिट तक पकायें. <br/>
<br/>
लीजिये आपकी मैथी आलू की सब्जी तैयार है. मैथी आलू की सब्जी को प्याले में निकाल लीजिये. गरमा गरम परांठे या चपाती के साथ परोसिये और खाइये. </font>
</body>
</html>
