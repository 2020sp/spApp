<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">अन्नकूट</h2>
अन्नकूट (Anna Koot) की सब्जी दीपावली के दूसरे दिन गोवर्धन पूजा (Annakoot-Goverdhan Pooja) के दिन अन्नकूट और पूरी का प्रसाद (Annakot Prasad) बनाया जाता है. इस समय कुछ नई सब्जियां बाजार में आ जाती हैं जैसे गोभी, मटर,गाजर, सैगरी, सेम इत्यादि सब्जियां आ जाती हैं, इन सब्जियों को खाने की शुरुआत करने के लिये अन्नकूट की सब्जी बनाकर किया जाता है. <br/>
<br/>
अन्नकूट की सब्जी बनाने के लिये जितनी तरह की सब्जी बाजार में मिल जाय वो सब थोड़ा थोड़ा ले लेते हैं, कई दुकानदार थोड़ी थोड़ी सब्जी मिलाकर एक पैक बनाकर भी बेचते हैं. ये सारी सब्जी मिलाकर बनाई जाती है. सबसे पहले यह सब्जी भगवान को अर्पण की जाती हैं, और बाद में प्रसाद के रूप में घर के सभी लोग खाते हैं. उत्तरप्रदेश में गोवर्धन पूजा के दिन यह प्रसाद हर मन्दिर और ज्यादातर घरों में बनाया जाता है. आइये आज हम अन्नकूट (Annakoot Recipe) बनायें.
<h3> आवश्यक सामग्री (Ingredients for Annakoot) </h3>
आलू -  2<br/>
बैगन - 2-3 छोटे आकार<br/>
फूल गोभी - एक छोटा सा फूल<br/>
सेम - 100 ग्राम (कटी हुई 3/4 कप)<br/>
सैगरी - 100 ग्राम (3/4 कप)<br/>
गाजर - 1<br/>
मूली - 1<br/>
टिन्डे - 2<br/>
अरबी - 1<br/>
भिन्डी - 6-7<br/>
परवल - 2-3<br/>
शिमला मिर्च - 1<br/>
लौकी - 3 इंच का टुकड़ा<br/>
कच्चा केला - 1<br/>
कद्दू - छोटा सा टुकडा<br/>
टमाटर - 4 -5<br/>
और भी जो चाहे थोड़ी थोड़ी ले लीजिये
<h4> मसाला (Spices for Annakoot Recipe) </h4>
अदरक - 2 इंच लम्बा टुकड़ा<br/>
हरी मिर्च - 2-3<br/>
हरी मैथी - कटी हुई एक छोटी कटोरी<br/>
तेल - 3-4 टेबल स्पून<br/>
हींग - 2-3 पिंच<br/>
जीरा - एक छोटी चम्मच<br/>
हल्दी पाउडर - एक छोटी चम्मच<br/>
धनियां पाउडर - 2 छोटी चम्मच<br/>
लाल मिर्च - 3/4 छोटी चम्मच<br/>
अमचूर पाउडर - आधा छोटी चम्मच (यदि आप चाहें)<br/>
गरम मसाला - आधा - एक छोटी चम्मच<br/>
नमक - 1/2 छोटी चम्मच (स्वादानुसार)<br/>
हरा धनियां - 100 ग्राम (बारीक कटा हुआ एक प्याली)
<h3> विधि (How to prepare Annakoota Recipe) </h3>
सारी सब्जियों को साफ कीजिये, आलू छीलिये, बैगन के डंठल तोड़िये,फूल गोभी को फ्लोरेट कर लीजिये,सेम के दोनों ओर के धागे निकाल दीजिये, सैंगरी के दोंनों ओर से डंठल थोड़ा थोड़ा काट दीजिये,गाजर छील लीजिये और डंठल हटा दीजिये, मूली छीलिये और डंठल हटा दीजिये,टिन्डे और अरबी को छील लीजिये,  भिन्डी के दोनों ओर के डंठल काट दीजिये, परवल छीलिये और दोनों ओर के डंठल काट दीजिये, शिमला मिर्च के डंठल हटाइये और 2 टुकड़ों में काट कर बीज निकाल दीजिये, लौकी छील लीजिये, केला छील लीजिये, इन सारी सब्जियों को अब अच्छी तरह धो लीजिये.<br/>
<br/>
धुली हुई सब्जियों से पानी हटाइये, आलू, बैगन, केला छोड़ कर लीजिये, बाकी सब्जियां मध्यम आकार में काट लीजिये, मूली के पत्ते भी बारीक काट लीजिये. सारी सब्जियां कट गई है. <br/>
<br/>
टमाटर धोइये और छोटा छोटा काट लीजिये, हरी मिर्च डंठल तोड़िये, धोइये और कतर लीजिये, अदरक छीलिये, धोइये और कद्दूकस कर लीजिये. हरा धनियां साफ कीजिये और छोटा छोटा कतर लीजिये. <br/>
<br/>
एक बड़ी कढ़ाई में तेल डाल कर गरम कीजिये, गरम तेल में हींग जीरा डाल कर तड़काइये, जीरा भुनने के बाद हल्दी पाउडर, धनियां पाउडर डालिये हल्का सा भूनिये, हरी मिर्च, अदरक डालिये मसाले को हल्का सा भूनिये. <br/>
<br/>
अब सारी कटी हुई सब्जियां डालिये, आलू, बैगन और केला भी काट कर डाल दीजिये, नमक और लाल मिर्च डाल कर सब्जी को चलाते हुये मिलाइये, सब्जी में करीब एक कप पानी डालिये और सब्जी को ढककर पहले तेज गैस पर उबाल आने तक पकाईये.  उबाल आने के बाद धीमी गैस पर पकने दीजिये, 5 मिनिट बाद सब्जी को चमचे से चलाइये और देखिये कि सब्जियां नरम हो गई हैं, फिर से सब्जी को 5 मिनिट के लिये ढककर धीमी गैस पकने दीजिये, चैक कीजिये, अगर सब्जी नरम नहीं तो ढककर और पकने दीजिये, जब सब्जियां नरम हो जांय तब कटे हुये टमाटर डाल कर मिलाइये और सब्जी टमाटर नरम होने तक पकाइये,  सब्जी में गरम मसाला, अमचूर पाउडर,  और हरा धनिया मिलाइये. गैस बन्द कीजिये <br/>
<br/>
स्वादिष्ट अन्नकूट (Annakoot Bhog) तैयार है. अन्नकूट प्रसाद (Annakoot Prasad)  को श्री बांकेबिहारी कृष्ण को भोग लगाने के बाद  पूरी या रोटी के साथ परोसिये. </font>
</body>
</html>
