<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कुरकुरी भिन्डी</h2>
बेसन की परत में लिपटी तली हुई मसाले दार कुरकुरी भिन्डी को साइड डिश के रूप में परोसे, या खाने से पहले स्टार्टर के रूप में परोसें या स्नेक्स के रूप में खायें, हर तरह से यह आपको पसंद आयेगी.
<h3> आवश्यक सामग्री - Ingredients for Kurkuri Bhindi </h3>
भिन्डी - 200 ग्राम<br/>
बेसन - 2 टेबल स्पून<br/>
कार्न फ्लोर - 2 टेबल स्पून<br/>
नमक - आधा छोटी चम्मच<br/>
गरम मसला - 1/4 छोटी चम्मच<br/>
अमचूर पाउडर - 1/4 छोटी चम्मच<br/>
लाल मिर्च पाउडर - 1/4 छोटी चम्मच<br/>
हल्दी पाउडर - 1/4 छोटी चम्मच से कम<br/>
चाट मसाला - 1/2 छोटी चम्मच
<h3> विधि - How to make Crispy Okra </h3>
भिन्डी को 2 बार अच्छे तरीके से धोकर, छलनी में रख दीजिये, सारा पानी हटाकर, पानी सूखने तक सुखा दीजिये या कपड़े से पोंछ कर पानी हटा दीजिये. अब एक भिन्डी को उठाइये, आगे और पीछे के डंठल काट कर निकाल दीजिये, भिन्डी को लम्बाई में चार भाग करते हुये पतला पतला काट लीजिये. <br/>
<br/>
कटी हुई भिन्डी को बड़े प्याले में डालिये, ताकि मसाले मिलाने में आसानी होगी, भिन्डी में नमक, लाल मिर्च पाउडर, हल्दी पाउडर, अमचूर पाउडर और गरम मसाला डालकर भिन्डी के ऊपर कोट होने तक मिला दीजिये, अब इन मसाले लगी भिन्डी को 10 मिनिट के लिये रख दीजिये, ताकि भिन्डी से जुस निकल कर बाहर आकर भिन्डी को गीला करदे.  इन भिन्डी में कार्न फ्लोर और बेसन डालकर इतनी देर तक मिक्स कीजिये, जब तक कि कार्न फ्लोर और बेसन की कोटिंग सारी भिन्डियों के ऊपर न लग जाय, भिन्डी तलने के लिये तैयार है.<br/>
<br/>
कढ़ाई में तेल डालकर गरम कीजिये, थोड़ी सी भिन्डी जितनी कि तेल में तली जा सके, गरम तेल में डालिये और तेज आग पर भिन्डी को क्रिस्प और गोल्डन ब्राउन होने निकाल कर प्लेट में रखिये. सारी भिन्डी तल कर तैयार कर लीजिये. <br/>
<br/>
तली भिन्डी (Fried Kurkuri Bhindi) में चाट मसाला डालकर मिला दीजिए. कुरकुरी भिन्डी तैयार है.<br/>
<br/>
कुरकुरी भिन्डी साइड डिश के रूप में परोसिये या स्नेक्स की तरह ये आपको बहुत पसन्द आयेंगी. </font>
</body>
</html>
