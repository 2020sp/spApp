<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कचनार की कली की सब्जी</h2>
इस मौसम में कचनार की कली (Kachnar Ki Kali) बाजार में उपलब्ध है. जब भी आप बाजार जायें तो कचनार की कली (Kachanar Buds) लायें और इसकी सब्जी बनाकर अवश्य देखें. कचनार की कली की सब्जी बेहद स्वादिष्ट बनती है. कचनार (Varigated Bauhinia Buds) की सब्जी बनाने के लिये एकदम बन्द कली का प्रयोग करते हैं. आइये आज हम कचनार की कली की सब्जी बनायें.
<h3> आवश्यक सामग्री - Ingredients for Kachnar Kali Recipe </h3>
कचनार की कली (Bauhinia Variegata Buds) - 200 ग्राम<br/>
हरी मिर्च - 2-3<br/>
अदरक - 1 इंच लम्बा टुकड़ा<br/>
तेल - 2 टेबल स्पून<br/>
हींग - 1 पिंच<br/>
जीरा - आधा छोटी चम्मच<br/>
हल्दी पाउडर - एक चौथाई छोटी चम्मच<br/>
धनियां पाउडर - 2 छोटी चम्मच<br/>
नमक - स्वादानुसार ( आधा छोटी चम्मच)<br/>
लाल मिर्च पाउडर - एक चौथाई छोटी चम्मच से कम<br/>
अमचूर पाउडर - आधा छोटी चम्मच<br/>
गरम मसाला - एक चौथाई छोटी चम्मच से कम<br/>
हरा धनियां - 1 टेबल स्पून कतरा हुआ
<h3> विधि - How to make  Kachnar Kali Recipe </h3>
कचनार की कली साफ कीजिये, मोटी डंडिया तोड़ कर अलग कर दीजिये, इन कलियों को अच्छी तरह 2-3 बार साफ पानी से धो लीजिये. <br/>
<br/>
एक बरतन में 2 गिलास या इतना पानी डालकर उबलने रखिये कि ये कलियां आसानी से डुब सके, पानी में आधा छोटी चम्मच नमक भी डाल दीजिये.  पानी में उबाल आने के बाद कचनार की कली पानी में डालिये और फिर से उबाल आने के बाद 3 -4 मिनिट तक उबलने दीजिये, गैस बन्द कर दीजिये. पानी छान कर अलग कर दीजिये और कलियों को ठंडा होने दीजिये. <br/>
<br/>
हरी मिर्च के डंठल तोड़िये, धोइये और बारीक कतर लीजिये.  अदरक को छीलिये, धोइये और कद्दूकस करके पेस्ट बना लीजिये. <br/>
<br/>
कढाई में तेल डाल कर गरम कीजिये, गरम तेल में हींग और जीरा डालिये, जीरा तड़कने के बाद हल्दी पाउडर , धनियां पाउडर, कतरे हुये हरे मिर्च और अदरक का पेस्ट डालिये, हल्का सा भूनिये और 2 टेबल स्पून पानी डाल दीजिये, लाल मिर्च पाउडर, अमचूर पाउडर, नमक और गरम मसाला भी डालिये, मसाले को भूनिये, जब मसाले के ऊपर तेल तैरता दिखाई देने लगे या मसाला दाने दार दिखने लगे तब उबाली हुई कचनार की कलियां और हरा धनिया मिला दीजिये, 3- 4 मिनिट तक चमचे चलाते हुये पकाइये, आग बन्द कर दीजिये.  सब्जी को 4 -5 मिनिट के लिये ढककर ही रख दीजिये. <br/>
<br/>
लीजिये कचनार की कली की स्वादिष्ट सब्जी (Kachnar Kali Recipe) तैयार है.  कचनार की कली की सब्जी आप पूरी, परांठे या चपाती किसी के साथ परोसिये और खाइये. <br/>
<br/>
चार सदस्यों के लिये<br/>
समय - 20 मिनिट </font>
</body>
</html>
