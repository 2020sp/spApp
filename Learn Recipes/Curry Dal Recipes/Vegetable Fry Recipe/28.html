<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कूंदरू की सब्जी</h2>
कुंदरू देखने में लगभग परवल जैसा दिखता है. इसे किनरू, टिन्डोरा, टेन्डली, टोन्डली भी कहा जाता है. इससे सब्जी और चटनी बहुत स्वादिष्ट बनती है.
<h3> आवश्यक सामग्री - Ingredients for Tendli Sabji </h3>
कुंदरू - 250 ग्राम<br/>
तेल - 2-3 टेबल स्पून<br/>
हरा धनियां - 2 टेबल स्पून<br/>
हरी मिर्च - 2 बारीक कतरी हुई<br/>
अदरक पेस्ट - आधा छोटी चम्मच<br/>
हींग - 1 पिंच<br/>
जीरा - आधा छोटी चम्मच<br/>
अमचूर - 1/4 छोटी चम्मच<br/>
हल्दी पाउडर - 1/4 छोटी चम्मच से कम<br/>
लाल मिर्च पाउडर - 1/4 छोटी चम्मच से कम<br/>
गरम मसाला - 1/4 छोटी चम्मच से कम<br/>
धनियां पाउडर - 1 छोटी चम्मच<br/>
सोंफ पाउडर - 1 छोटी चम्मच<br/>
नमक - 3/4 छोटी चम्मच (स्वादानुसार)
<h3> विधि - how to make Tindora Sabzi </h3>
कुंदरू को धोकर पानी सूखने तक सुखा लीजिये. कुंदरू के दोंनो ओर से डंठल काट कर हटा दीजिये और लम्बाई में 2-4 टुकड़े करते हुये काट लिजिये, सारे कुंदरू काट कर तैयार कर लीजिये. <br/>
<br/>
कढ़ाई में तेल डालकर गरम कीजिये. गरम तेल में जीरा डालिये, जीरा भुनने पर हींग डाल दीजिये, अदरक पेस्ट, हरी मिर्च, हल्दी पाउडर और धनियां पाउडर डालकर मसाले को थोड़ा सा भूनिये और अब कटे हुये कुंदरू डाल दीजिये, सोंफ पाउडर, लाल मिर्च पाउडर और नमक भी डाल दीजिये, और कुंदरूं के टुकड़े को चलाते हुये 2 मिनिट भून लीजिये, सारे मसाले की कोटिंग कुंदरू के टुकड़ों पर आ जाय. सब्जी को ढककर 5 मिनिट पकने दीजिये, और चैक कीजिये. <br/>
<br/>
5 मिनिट बाद सब्जी को चमचे से अच्छी तरह चला दीजिये, और देख लीजिये कि सब्जी जले नहीं गैस धींमी रखिये. सब्जी को फिर से 5 मिनिट ढककर धीमी आग पर पकने दीजिये, और चैक कीजिये, सब्जी को चला दीजिये और अगर आप महसूस करें कि सब्जी अभी पकी नहीं है और इस में पानी डालने की आवश्यकता है तब 1-2 टेबल स्पून पानी डाल दीजिये, और सब्जी को फिर से ढककर 4-5 मिनिट पकने दीजिये. <br/>
<br/>
अब कुंदरू के टुकड़े हल्के नरम हो जायेंगे और कुंदरू का कलर भी बदल जायेगा. सब्जी बनकर तैयार है, सब्जी में अमचूर पाउडर, गरम मसाला और थोड़ा सा हरा धनियां डालकर मिला दीजिये, और सब्जी को प्याले में निकाल लीजिये, ऊपर से हरा धनियां डालकर गार्निस कर दीजिये. <br/>
<br/>
कुंदरू की बहुत ही स्वादिष्ट सब्जी बनकर तैयार है, कुंदरू की सब्जी को चपाती, परांठे या चावल किसी के भी साथ परोसिये और खाइये. </font>
</body>
</html>
