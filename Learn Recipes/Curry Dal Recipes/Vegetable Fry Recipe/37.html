<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">भिन्डी नारियल मसाला</h2>
दक्षिण भारतीय स्वाद से सराबोर कच्चे नारियल के साथ बनी भिन्डी नारियल मसाला फ्राय (Bhindi Nariyal Masala Recipe) उनको भी पसंद आती है जो भिन्डी को पसंद नहीं करते. इस सूखी सब्जी को आप आफिस या बच्चों के टिफिन में भी रख सकते हैं.
<h3> आवश्यक सामग्री - Ingredients for Okra With Coconut Masala </h3>
भिन्डी - 250 ग्राम<br/>
कच्चा नारियल - 1/4 कप कद्दूकस किया हुआ<br/>
हरा धनियां - 2-3 टेबल स्पून बारीक कटा हुआ<br/>
तेल - 3-4 टेबल स्पून<br/>
चना दाल - 1 छोटी चम्मच<br/>
उरद दाल - 1 छोटी चम्मच<br/>
हरी मिर्च - 1-2 बारीक कटी हुई<br/>
अमचूर पाउडर - 1/4 छोटी चम्मच<br/>
लाल मिर्च पाउडर - 1/4 छोटी चम्मच<br/>
हल्दी पाउडर - 1/4 छोटी चम्मच<br/>
जीरा - 1/4 छोटी चम्मच<br/>
राई - 1/4 छोटी चम्मच<br/>
हींग - 1-2 पिंच<br/>
नमक - 1/2 छोटी चम्मच या स्वादानुसार<br/>
धनियां पाउडर - 1 छोटी चम्मच<br/>
अदरक - 1 इंच टुकड़ा कद्दूकस किया हुआ
<h3> विधि How to make Bhindi Coconut Masala </h3>
भिन्डी को अच्छी तरह पानी से धोकर छलनी में रख पानी सूखने तक सुखा लीजिये या किसी कपड़े से भिन्डी को पोंछ कर पानी सुखा लीजिये. भिन्डी के दोनों ओर डंठल काट कर निकाल दीजिये, और आधा इंच के गोल टुकड़ों में भिन्ड को काट लीजिये. <br/>
<br/>
कढ़ाई में तेल डालकर गरम कीजिये. गरम तेल में जीरा, राई और हींग डालिये, जीरा और राई तड़कने पर, चने की दाल और उरद की दाल डालिये, दाल को हल्का ब्राउन भूनने के बाद, हरी मिर्च, अदरक पेस्ट डालिये, मसाले को हल्का सा भूनिये, हल्दी पाउडर, धनियां पाउडर डाल कर मसाले को मिक्स करते हुये हल्का सा भूनिये, भिन्डी डालिये, अमचूर पाउडर, लाल मिर्च और नमक डाल दीजिये, भिन्डी को चलाते हुये तब तक भूनिये जब तक कि भिन्डी के ऊपर मसाले की कोटिंग अच्छी तरह से न आ जाय. <br/>
<br/>
भिन्डी को ढककर 2 मिनिट तक मीडियम आग पर पकने दीजिये. ढक्कन खोलिय, भिन्डी को चला कर चैक कर लीजिये. भिन्डी को फिर से ढककर और 2 मिनिट तक पका लीजिये, खोलिये और भिन्डी को चलाकर चैक कर लीजिये. भिन्डी नरम हो गई हैं. भिन्डी में नारियल डालकर मिला दीजिये और भिन्डी को 1-2 मिनिट तक चलाते हुये खुले ही पका लीजिये, हरा धनियां डाल कर मिला दीजिये. <br/>
<br/>
भिन्डी नारियल तैयार है, भिन्डी नारियल को प्याले में निकाल लीजिये और हरा धनियां ऊपर से डालकर सजाइये, भिन्डी नारियल को चपाती, परांठे, या चावल के साथ साइड डिश के रूप में परोसिये और खाइये.
<h3> सुझाव : </h3>
भिन्डी को धोकर गीला ही न काटें, कपड़े से पोंछ कर सुखा लीजिये, गीली भिन्डी काट कर बनाने से भिन्डी लसलसी बनती हैं. </font>
</body>
</html>
