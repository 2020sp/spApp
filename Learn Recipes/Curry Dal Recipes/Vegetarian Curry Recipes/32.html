<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">चना पालक</h2>
पालक आइरन से भरपूर और चना प्रोटीन से भरपूर.  पालक और काबुली चना की जुगलबंदी (Chickpeas With Spinach) का स्वाद बहुत ही लाजबाब है.  तो आइये शुरू करते हैं चना पालक (Chana with Palak) की सब्जी बनाना.
<h3> आवश्यक सामग्री - Ingredients for Palak Chole </h3>
पालक - 1 किग्रा. (1 बड़ा बन्च)<br/>
काबली चना - 180 ग्राम ( 1 कप )<br/>
टमाटर - 250 ग्राम (4-5 मीडियम साइज)<br/>
हरी मिर्च - 2<br/>
अदरक - 1 इंच का टुकड़ा<br/>
तेल - 2 टेबल स्पून<br/>
हींग - 1-2 पिंच<br/>
जीरा - आधा छोटी चम्मच<br/>
हल्दी पाउडर - आधा छोटी चम्मच<br/>
धनियां पाउडर - 1 छोटी चम्मच<br/>
लाल मिर्च पाउडर - 1/4 छोटी चम्मच<br/>
नमक - स्वादानुसार ( 1 छोटी चम्मच ऊपर तक भरी)<br/>
गरम मसाला - 1/ 4 छोटी चम्मच<br/>
हरा धनियां  - 1 टेबल स्पून (बारीक कटा हुआ)
<h3> विधि - How to make Palak Chole </h3>
चने को साफ कीजिये, धोइये और 8-10 घंटे के लिये पानी में भिगो दीजिये. पालक की डंडिया तोड़ कर हटा लीजिये, पत्तो को 2 बार डूबते पानी में धोकर निकाल कर छलनी में रख दीजिये ताकि पालक से अतिरिक्त पानी निकल जाय. धुले पालक को बारीक काट कर तैयार कर लीजिये. <br/>
<br/>
टमाटर धोइये, बड़े टुकड़े में काट लीजिये. हरी मिर्च के डंठल तोड़ लीजिये. अदरक को छील कर धो लीजिये. सारी चीजों को मिक्सी से बारीक पीस लीजिये. टमाटर, हरी मिर्च, अदरक पेस्ट बनाकर किसी प्याले में रख लीजिये. <br/>
<br/>
चने को कुकर में डालिये, आधा कप पानी डाल कर कुकर बन्द कीजिये, एक सीटी आने तक चने उबाल लीजिये. जब तक कुकर का प्रेशर खतम होता है तब तक पालक पका कर तैयार कर लेते हैं. <br/>
<br/>
कढ़ाई में तेल डालकर गरम कीजिये, गरम तेल में हींग जीरा डालिये, जीरा भुनने पर हल्दी पाउडर और धनियां पाउडर डालकर, मसाले को हल्का सा भूनिये. भुने मसाले में टमाटर, हरी मिर्च, अदरक का पेस्ट डालिये और लाल मिर्च पाउडर भी डाल दीजिये. मसाले को तब तक भूनिये जब तक कि मसाले के ऊपर तेल न तैरने लगे. <br/>
<br/>
भुने मसाले में कटा हुआ पालक और नमक डाल कर अच्छी तरह चमचे से चलाते हुये तब तक मिलाइये जब तक पालक और सारे मसाले अच्छी तरह मिक्स न हो जायं. पालक को ढककर 4 मिनिट पका लीजिये. ढक्कन हटा कर सब्जी को चला दीजिये. <br/>
<br/>
यदि आप इस सब्जी को सूखी बनाना चाहते हैं तो  खुला पालक तेज गैस पर 3-4 मिनिट पकने दीजिये ताकि पालक से निकला पानी जल कर थोड़ा कम हो जाय.  यदि आप सब्जी को ग्रेवी बनाना चाहते हैं, तब एसे ही रहने दीजिये. <br/>
<br/>
कुकर से चने निकालिये और पके हुये पालक मसाले में डालकर अच्छी तरह मिला दीजिये, सब्जी को 3 मिनिट ढककर पकने दीजिये, ताकि सारे मसाले चने के अन्दर तक चले जायं. सब्जी को चैक कीजिये, सब्जी  में पानी ज्यादा है तब उसे खुले ही 2-3 मिनिट तक और पका लीजिये. <br/>
<br/>
आप इस सब्जी को अपनी पसन्द के अनुसार पालक छोले की सूखी सब्जी (Palak Chana Fry) भी बना सकते हैं और पालक छोले की करी (Palak Chole Curry) भी. <br/>
<br/>
चना पालक की सब्जी बन कर तैयार है, सब्जी में गरम मसाला और हरा धनियां डाल कर मिला दीजिये. <br/>
<br/>
चना पालक (Palak Chole) की सब्जी को चपाती, परांठा या नान या चावल के साथ परोसिये और खाइये. </font>
</body>
</html>
