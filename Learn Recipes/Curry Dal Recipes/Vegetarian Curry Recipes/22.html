<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कश्मीरी दम आलू </h2>
आकार में छोटे, आलू स्वाद में थोड़े अलग, तीखे, मसाले दार कश्मीरी दम बहुत ही स्वादिष्ट होते हैं. इन्हें ग्रेवी के साथ बिना ग्रेवी के दोनों तरह से बना सकते हैं.
<h3> आवश्यक सामग्री - Ingredients for Kashmiri Dum Aloo </h3>
छोटे आलू - 14-15 (500 ग्राम)<br/>
दही - 1 कप<br/>
हरा धनियां - 2-3 टेबल स्पून<br/>
हींग - 1 पिंच<br/>
जीरा - 1/2 छोटी चम्मच<br/>
धनियां पाउडर - 1 छोटी चम्मच<br/>
गरम मसाला - 1/2 छोटी चम्मच<br/>
चीनी - 1/2 छोटी चम्मच (यदि आप चाहें)<br/>
छोटी इलाइची - 4 पाउडर बना लीजिये<br/>
लोंग - 3 पाउडर बना लीजिये<br/>
हल्दी पाउडर - 1/4 छोटी चम्मच<br/>
कश्मीरी लाल मिर्च पाउडर (देगी मिर्च ) - 1 छोटी चम्मच<br/>
नमक - 1 छोटी चम्मच से थोड़ा अधिक (स्वादानुसार)<br/>
अदरक पाउडर - 1 छोटी चम्मच<br/>
सोंफ पाउडर - 1.5 छोटी चम्मच
<h3> विधि - How to make Kashmiri Dum Aloo </h3>
आलू को अच्छी तरह धोकर कुकर में 1 सीटी आने तक उबाल लीजिये, आलू ज्यादा देर तक नहीं उबालना है, आलू हाफ कुक रहें. कुकर का थोड़ा प्रेशर निकाल दीजिये, अब प्रेशर खतम होने पर आलू कुकर से निकाल लीजिये और छील लीजिये. छिले आलू को चारों ओर से फोर्क कर लीजिये, सारे आलू फोर्क करके तैयार कर लीजिये. <br/>
<br/>
कढ़ाई में तेल डालकर गरम करने के लिये रख दीजिये, तेल गरम होने पर जितने आलू कढ़ाई में आ जाय उतने आलू कढ़ाई में डालकर मीडियम हाई गैस पर आलू को पलट पलट कर चारों ओर गोल्डन ब्राउन होने तक तल कर निकाल लीजिये, सारे आलू तल कर निकाल लीजिये. <br/>
<br/>
कढ़ाई में 2 टेबल स्पून तेल छोड़ कर सारा तेल निकाल लीजिये. कढ़ाई के तेल में जीरा और हींग डाल दीजिये, जीरा भुनने के बाद, धनियां पाउडर और हल्दी पाउडर डालिये, मसाले को थोड़ा भूनिये और फैंटा हुआ दही डाल दीजिये, लगातार तब तक चलाइये जब तक कि दही में अच्छी तरह अबाल आ जाय, अब सोंफ पाउडर, जिंजर पाउडर, लोंग पाउडर, इलाइची पाउडर, लालमिर्च पाउडर और चीनी भी डाल दीजिये, दही अच्छी तरह उबल रहा है, नमक और गरम मसाला डाल कर मिलाइये, अब तले हुये आलू डाल कर, आलू मसाले में अच्छी तरह मिला दीजिये. सब्जी को ढककर 5 मिनिट तक धीमी आग पर पकने दीजिये, आलू के अन्दर सारे मसाले जब्ज हो जायेंगे. बहुत ही अच्छी सब्जी बनकर तैयार है. <br/>
<br/>
कश्मीरी दम आलू को प्याले में निकाल लिजिये, हरे धनिये ऊपर से डालिये और गार्निस कर दीजिये. कशमीरी दम आलू को चपाती, परांठे, नान या चावल किसी के साथ परोसिये और खाइये.
<h3> सुझाव: </h3>
सब्जी को ग्रेवी वाली बनाना चाहते हैं, तो इसमें दही में उबाल आने के बाद , एक कप पानी डाल दीजिये और उबाल आने तक चलाते हुये पकायें, आलू , मसाले इसी तरह डालकर सब्जी बना लीजिये. <br/>
<br/>
4-5 सदस्यों के लिये<br/>
समय - 45 मिनिट </font>
</body>
</html>
