<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">बंगाली अरबी</h2>
आप कैसी अरबी पसंद करते हैं? कभी बंगाली अरबी उपयोग करके देखिये. ये सामान्य अरबी में साइज में काफी बड़ी होती है और इनकी सब्जी बड़ी स्वादिष्ट बनती है. आज हम बंगाली अरबी (Bengali Arbi Recipe) की सब्जी ही बना रहे हैं.समय : 4 लोगों के लिये. - 25 मिनिट
<h3> आवश्यक सामग्री - Ingredients for Bengali Arbi Recipe </h3>
बंगाली अरबी ——— 300 ग्राम<br/>
टमाटर ——— 2-3<br/>
हरी मिर्च ——– 2<br/>
अदरक ——– 1 इंच लम्बा टुकड़ा<br/>
दही ——– एक छोटी कटोरी<br/>
तेल ——– 2 टेबिल स्पून<br/>
हींग ——– 1-2 पिंच<br/>
अजवायन ——– आधा छोटी चम्मच<br/>
हल्दी पाउडर ——– एक चौथाई छोटी चम्मच<br/>
धनियां पाउडर ——– 1 छोटी चम्मच<br/>
लाल मिर्च पाउडर ——- एक चौथाई छोटी चम्मच<br/>
गरम मसाला ——– एक चौथाई छोटी चम्मच<br/>
हरा धनियां ——– एक टेबिल स्पून ( बारीक कटा हुआ )
<h3> विधि - How to make Bengali Arbi Recipe </h3>
अरबी को छील कर धो लें और गोल गोल आधे सेमी. मोटे टुकड़ों में काट लें. <br/>
<br/>
टमाटर,हरी मिर्च और अदरक को मिक्सी से बारीक पीस लें. इस पेस्ट में दही डाल कर एक बार फिर से मिक्सी से फैट लें. <br/>
<br/>
कुकर में तेल डाल कर गरम करें . गरम तेल में, अरबी के 3 - 4 टुकड़े डालें और पलट पलट कर हल्के गुलाबी होने तक तलें. अब इन टुकड़ों को प्लेट में निकाल लें. अरबी के सारे टुकड़े इसी तरह तल कर प्लेट में निकाल लें. ( अरबी के टुकड़ों को तलने में तेल बहुत ही कम लगता है. ) गैस धीमी कर दें. कुकर में यदि अधिक तेल हो तो निकाल कर कम कर लें, अरबी की तरी बनाने के लिये सिर्फ 1 टेबिल स्पून तेल ही चाहिये. <br/>
<br/>
कुकर में गरम तेल में हींग और अजवायन डाल दें. जब अजवायन ब्राउन हो जाय तो हल्दी पाउडर, धनियां पाउडर और मिर्च पाउडर डालें. मसाले को चलायें, और अब टमाटर, दही का पेस्ट डाल कर, मसाले को चमचे से चलाकर जब तक भूनें तब तक कि मसाले के ऊपर तेल न तैरने लगे. अब इस मसाले में तली हुई अरबी और नमक डाल कर 2-3 मिनिट तक भूनें. अब एक छोटा गिलास पानी डालकर कुकर बन्द कर दें. कुकर में एक सीटी आने तक सब्जी को पकायें. गैस बन्द कर दें. कुकर का प्रेसर खतम होने पर कुकर खोलें. सब्जी में गरम मसाला डाल कर मिलादें.  बंगाली अरबी (Bengali Arbi Recipe) की सब्जी तैयार है. <br/>
<br/>
बंगाली अरबी की सब्जी को बाउल में निकाल लें. हरे धनिये ऊपर से डाल कर सजायें और परांठे,  नान या चपाती के साथ खायें. </font>
</body>
</html>
