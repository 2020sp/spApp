<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">टमाटर रसम</h2>
दक्षिण भारत में टमाटर रसम (Thakkali Rasam) बहुत पसन्द किया जाता है, यह टमाटर रसम सूप की तरह भी पीया जा सकता है और चावल के साथ टमाटर रसम की तरह खाया जा सकता है. <br/>
<br/>
टमाटर रसम बड़ी जल्दी बन जाता है और इसे बनाना बडा ही आसान है, टमाटर रसम को बनाने में मुख्य सामग्री टमाटर ही है.  कुछ लोग अधिक खट्टा पसन्द करते हैं वे इमली का पेस्ट डाल कर टमाटर रसम बनाते हैं, कुछ लोग टमाटर रसम में दाल का स्टाक डाल कर बनाते हैं, कई तरीके हैं टमाटर रसम (Tomato Chaaru) बनाने के, आइये हम इस तरह बनायें टमाटर रसम.
<h3> आवश्यक सामग्री - Ingredients for Tomato Rasam </h3>
टमाटर - 4-5<br/>
जीरा - 1 छोटी चम्मच<br/>
काली मिर्च - 8-10<br/>
लोंग - 2-3<br/>
दाल चीनी - एक टुकड़ा<br/>
लाल मिर्च -1<br/>
अदरक - 1 इंच लम्बा टुकड़ा (कटा हुआ)<br/>
तेल या मक्खन - 2 छोटी चम्मच<br/>
नमक- स्वादानुसार<br/>
हरा धनिया - 2 टेबल स्पून (कतरा हुआ)
<h4> तड़के के लिये </h4>
तेल या मक्खन - 1 टेबल स्पून से कम<br/>
जीरा  - आधा छोटी चम्मच<br/>
राई - आधा छोटी चम्मच<br/>
हींग - 1-2 पिंच<br/>
करी पत्ता - 8-10
<h3> विधि - How To Make Tomato Rasam </h3>
टमाटर धोइये और एक टमाटर के 8 टुकड़े करते हुये काट लीजिये. <br/>
<br/>
कढाई में तेल या मक्खन डाल कर गरम कीजिये, तेल में जीरा डाल कर भूनिये, काली मिर्च,लोंग, दाल चीनी, लाल मिर्च डालिये, इसके बाद कटे हुये टमाटर, अदरक और एक टेबल स्पून हरा धनियां डाल कर मिलाइये, ढककर धींमी गैस पर टमाटर नरम होने तक पका लीजिये. ठंडा होने पर मिक्सर से बारीक पीस लीजिये. यह पेस्ट रसम के लिये तैयार है.
<h4> तड़के के लिये </h4>
कढ़ाई में तेल या मक्खन डाल कर गरम कीजिये, तेल में हींग, जीरा, राई डालिये, जीरा राई तड़कने के बाद, करी पत्ता डालिये, भुनने पर टमाटर का पेस्ट और चार कप पानी और नमक डाल कर उबाल आने तक पकने दीजिये.
लीजिये आपके लिये तैयार है गरमा गरम टमाटर रसम. <br/>
<br/>
टमाटर रसम को प्याले में निकालिये, हरा धनिया डाल कर सजाइये, आप इसे सूप की तरह पीजिये या चावल के साथ परोसिये और खाइये. <br/>
<br/>
अगर आप लहसन और प्याज टमाटर रसम में डालना चाहते हैं तब एक प्याज और 5-6 लहसुन की कली छील कर काटिये और तेल में जीरा डालने के बाद लहसुन और प्याज डाल कर भूनिये प्याज गुलाबी होने पर बचे हुये मसाले और टमाटर डाल कर पकाइये और उपरोक्त तरीके से रसम बनाकर तैयार कर लीजिये.<br/>
<br/>
दाल के रसम

के लिये 2 टेबल स्पून दाल कुकर में एक सीटी आने तक पकाइये, कुकर से दाल निकालिये और पीस लीजिये.  तड़्के में टमाटर मसाला, दाल पेस्ट, पानी और नमक मिलाइये. हो गया दाल का रसम तैयार. <br/>
<br/>
चार सद्स्यों के लिये<br/>
समय - 25 मिनिट </font>
</body>
</html>
