<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पापड़ की सब्जी़ </h2>
पापड़ की सब्जी परम्परागत राजस्थानी रेसीपी है जिसे तुरत फुरत पापड़ फ्राय करके दही या टमाटर-दही की ग्रेवी में बनाया जा सकता है. उसे चपाती, मिस्सी रोटी, बाजरा रोटी या परांठे या फिर चावल के साथ भी परोस सकते हैं.
<h3>आवश्यक सामग्री - Ingredients for Papad Ki Sabzi Recipe</h3>
पापड़ - 4<br/>
दही - 1/2 कप<br/>
टमाटर - 2 पिसे हुये<br/>
हरी मिर्च - 1 <br/>
अदरक - 1 इंच टुकडा़<br/>
तेल - 2-3 टेबल स्पून<br/>
हरा धनिया - 2-3 टेबल स्पून (बारीक कटा हुआ)<br/>
कसूरी मेथी - 1 टेबल स्पून<br/>
जीरा - ½ छोटी चम्मच<br/>
हींग - 1 पिंच<br/>
हल्दी पाउडर - ¼ छोटी चम्मच<br/>
धनिया पाउडर - 1 छोटी चम्मच<br/>
लाल मिर्च पाउडर - ¼ छोटी चम्मच<br/>
नमक - ¼ छोटी चम्मच या स्वादानुसार
<h3> विधि - How to make Rajasthani Papad Ki Sabji</h3>
सबसे पहले पापड को भून लीजिये: पापड़ को कढ़ाई में तेल डालकर तल सकते हैं, गैस पर एसे ही भून सकते हैं और माइक्रोवेव में बड़ी आसानी से 2 मिनिट माईक्रोवेव करके भून सकते हैं.<br/>
<br/>
दही को आधा कप पानी मिला कर फैंट लीजिये.<br/>
<br/>
सब्जी बनाने के लिये: कढा़ई में 2 टेबल स्पून तेल डालकर गरम कीजिए. तेल गरम होने पर इसमें जीरा डाल कर भून लीजिए. जीरा भून जाने पर हींग, हल्दी पाउडर, धनिया पाउडर और कसूरी मेथी डालकर हल्का सा भून लीजिए. <br/>
<br/>
टमाटर, अदरक, हरी मिर्च का पेस्ट डाल दीजिए. लाल मिर्च पाउडर डाल दीजिये, और मसाले को तब तक भून लीजिए जब तक की मसाले से तेल न अलग होने लगे.<br/>
<br/>
मसाला भून जाने पर मसाले में 1 कप पानी डाल दीजिए और ग्रेवी को ढक कर के उबाल दिला दीजिए. ग्रेवी में उबाल आने पर इसमें दही को थोडा़-थोडा़ डालते हुए, ग्रेवी को लगातार चलाते हुये, ग्रेवी में उबाल आने तक पकाइये, इससे दही फटेगा नहीं. उबाल आने के बाद नमक और थोड़ा सा हरा धनियां डाल कर मिला दीजिए.<br/>
<br/>
पापड़ को छोटा-छोटा तोड़ कर ग्रेवी में डालिये, और सब्जी को ढककर 2 मिनिट धीमी आंच पर पकने दीजिए.<br/>
<br/>
सब्जी को चैक कीजिए. सब्जी बनकर तैयार है, इसे प्याले में निकाल लीजिए. सब्जी के ऊपर थोड़े से हरे धनिये डालकर गार्निश कीजिए. पापड़ की सब्जी को आप परांठे, चपाती, चावल या नॉन किसी के भी साथ परोसिये और खाईये.
<h3> सुझाव</h3>
ग्रेवी में दही का उपयोग करते हैं तो उसे फ्रिज से निकाल कर तुरंत इस्तेमाल न कीजिए इससे दही फट जाता है. दही को नार्मल तापमान आने पर यूज करें.<br/>
<br/>
सब्जी की ग्रेवी को सिर्फ टमाटर से या सिर्फ दही से भी बना सकते हैं.<br/>
<br/>
आप इसमें प्याज का भी इस्तेमाल कर सकते हैं. एक प्याज बारीक काट कर जीरा तड़कने के बाद डालकर भून लीजिए और बाकी की विधि अनुसार सब्जी बना लीजिए. <br/>
<br/>
3-4 सदस्यों के लिये<br/>
समय 15 मिनिट </font>
</body>
</html>
