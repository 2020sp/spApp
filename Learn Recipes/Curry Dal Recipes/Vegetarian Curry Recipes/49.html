<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">टोफू बटर मसाला</h2>
पनीर की तरह टोफू से भी हम विभिन्न तरह की सब्जियां बनाते हैं, टोफू बटर मसाला बहुत ही स्वादिष्ट सब्जी है और पौष्टिक भी, आइये आज हम टोफू बटर मसाला सब्जी बनाते हैं.
<h3> आवश्यक सामग्री - Ingredients for Tofu Butter Masala </h3>
टोफू (या पनीर) - 250 ग्राम<br/>
काजू - 20<br/>
टमाटर -2<br/>
हरी मिर्च - 2<br/>
अदरक - एक इंच लम्बा टुकड़ा<br/>
मक्खन - 4 टेबल स्पून<br/>
दही - 100 ग्राम (आधा कप)<br/>
जीरा पाउडर - एक छोटी चम्मच<br/>
धनियां पाउडर - एक छोटी चम्मच<br/>
हल्दी पाउडर - आधा छोटी चम्मच<br/>
लाल मिर्च पाउडर - एक चौथाई छोटी चम्मच<br/>
गरम मसाला - एक चौथाई छोटी चम्मच से कम<br/>
चीनी - आधा छोटी चम्मच<br/>
दूध - 1-2 कप<br/>
हरा धनियां - एक टेबल स्पून (बारीक कतरा हुआ)
<h3> विधि - How to make Tofu Butter Masala </h3>
टोफू को चोकोर टुकड़ों में काट लीजिये और नानस्टिक कढ़ाई में एक बड़ी चम्मच बटर डालकर हल्का ब्राउन तल कर निकाल लीजिये. काजू को आधा घंटे के लिये पानी में भिगो दीजिये, पानी से काजू निकालिये और पीस कर बारीक पेस्ट तैयार कर लीजिये. टमाटर को धो लीजिये, हरी मिर्च के डंठल तोड़ कर धो लीजिये. अदरक को छील कर धो लीजिये, सभी को बारीक पीस कर पेस्ट बना लीजिये. दही को मिलाइये और फिर से एक बार मिक्सी को चला दीजिये. <br/>
<br/>
कढ़ाई में 2 चम्मच मक्खन डाल कर गरम कीजिये, गरम मक्खन में जीरा पाउडर, हल्दी पाउडर, धनियां पाउडर और टमाटर, दही का पेस्ट डालकर 3-4 मिनिट तक भूनिये, बचा हुआ मक्खन, काजू का पेस्ट, लाल मिर्च पाउडर और गरम मसाला डालिये और मसाले के ऊपर घी तैरने तक भून लीजिये. तरी को आप जितना गाड़ा रखना चाहते हैं उसके अनुसार, मसाले में ठंडा दूध थोड़ा थोड़ा करके डालिये. और ग्रेवी को चमचे से लगातार चलाते हुये पकाइये. <br/>
<br/>
उबाल आने पर तरी में नमक और गरम मसाला डाल कर मिलाइये, अब टोफू के टुकड़े डाल कर, फिर से उबाल आने के बाद 3-4 मिनिट तक पकाइये ताकि सारे मसाले और तरी रस टोफू के टुकड़े में चले जाय. <br/>
<br/>
लीजिये आपकी टोफू बटर मसाला (Tofu Butter Masala)  सब्जी तैयार हैं. टोफू पनीर बटर मसाला (Tofu Butter Masala) को प्याले में निकालिये और कटे हरे धनियां ऊपर से डाल कर सब्जी को सजाइये. गरमा गरम टोफू पनीर बटर मसाला (Tofu Butter Masala) सब्जी चपाती, परांठे, पूरी, नान या चावल के साथ परोसिये और खाइये. </font>
</body>
</html>
