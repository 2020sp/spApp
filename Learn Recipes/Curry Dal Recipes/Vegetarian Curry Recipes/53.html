<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">गोभी मटर मसाला</h2>
जब भी कभी आपका कुछ मसाले दार खाने का मन हो तो गोभी मटर मसाला (Gobi Matar Masala) बनाईये. देशी मसालों में सराबोर गोभी और मटर की सब्जी (Gobi Matar Spicy Curry) आपको अवश्य पसंद आयेगी. आइये बनाना शुरू करें गोभी मटर मसाला.
<h3> आवश्यक सामग्री - Ingredients for Gobi Matar Masala </h3>
फूल गोभी - 1 मीडियम आकार का (400 ग्राम)<br/>
हरी मटर के दाने - 1 कप<br/>
टमाटर - 2 -3<br/>
हरी मिर्च - 1-2<br/>
अदरक - आधा इंच लम्बा टुकड़ा<br/>
मूंगफली के दाने - एक टेबल स्पून<br/>
तेल - 1-2 टेबल स्पून<br/>
हींग - 1 पिंच (यदि आप चाहें)<br/>
जीरा - एक चौथाई छोटी चम्मच<br/>
हल्दी पाउडर - एक चौथाई छोटी चम्मच<br/>
धनियां पाउडर - 1 1/2 छोटी चम्मच<br/>
नमक - स्वादानुसार (3/4 छोटी चम्मच से कम)<br/>
चीनी  - आधा छोटी चम्मच<br/>
लाल मिर्च - एक चौथाई छोटी चम्मच से कम<br/>
गरम मसाला - एक चौथाई छोटी चम्मच से कम<br/>
हरा धनियां - एक टेबल स्पून (बारीक कतरा हुआ)
<h3> विधि - How to make Gobi Matar Masala </h3>
फूल गोभी को मोटे टुकड़ों में काट लीजिये. गुनगुने पानी में थोड़ा सा नमक डालिये और गोभी के टुकड़ों को डाल कर 10 मिनिट के लिये रख दीजिये, ये पानी हटाकर साफ पानी से गोभी को और अच्छी तरह धो लीजिये. मटर के दाने भी साफ पानी से 2 बार धो लीजिये. <br/>
<br/>
टमाटर धोइये और बड़े टुकड़ों में काट लीजिये. हरी मिर्च के डंठल तोड़िये, अदरक छीलिये और धोइये और छिले हुये मूंगफली के दाने, इन सब को बारीक पीस कर मसाला तैयार कर लीजिये. <br/>
<br/>
कढ़ाई में तेल डाल कर गरम कीजिये, तेल में हींग जीरा डालिये, जीरा तड़कने पर हल्दी पाउडर, धनियां पाउडर डाल दीजिये अब पिसा हुआ मसाला डाल कर चमचे चला चला कर मसाले को तब तक भूनिये जब तक कि मसाले के ऊपर तेल न तैरने लगे. <br/>
<br/>
भुने मसाले में कटे हुये गोभी और मटर के दाने डाल कर 2 मिनिट भूनिये, आधा कप पानी, नमक और लाल मिर्च डाल कर मिलाइये, सब्जी को ढककर 6-7 मिनिट के लिये धीमी गैस पर पकाइये. ढक्कन खोलिये और देखिये कि मटर के दाने और गोभी के टुकड़े थोड़े नरम हो गये हैं, अगर गोभी आपको हल्का नरम न लग रहा हो तब सब्जी को चमचे से चलाइये, पानी कम लग रहा तो 1-2 टेबल स्पून पानी भी डाल सकते हैं और सब्जी को फिर से ढककर 2 -3  मिनिट पका लीजिये. (इन सब्जियों को अधिक नरम न होने दें). ढक्कन खोलिये सब्जी में गरम मसाला और आधा हरा धनियां मिला दीजिये.
<h4> सब्जी को जल्दी बनाने के लिये: </h4>
2 गैस के दोनों चूल्हे पर बनाइये, एक बर्तन में गोभी मटर, नमक और इतना पानी डालिये कि सब्जियां डूब जांय और एक चूल्हे पर पकने रख दीजिये.  दूसरा बर्तन दूसरे चूल्हे पर रखिये, तेल डालिये और गरम होने पर हींग जीरा डालिये, जीरा तड़कने पर हल्दी पाउडर, धनियां पाउडर डाल दीजिये अब पिसा हुआ मसाला डाल कर चमचे चला चला कर मसाले को तब तक भूनिये जब तक कि मसाले के ऊपर तेल न तैरने लगे. पहले चूल्हे पर मटर और गोभी को दबाकर चैक कर लीजिये वे नरम हो गये हैं, इन सब्जियों को अधिक नरम होने तक मत पकाइये. भुने मसाले में पानी सहित उबली सब्जियां मिला दीजिये, लाल मिर्च, गरम मसाल, चीनी और आधा हरा धनियां मिलाइये, सब्जी को 2-3 मिनिट और पका लीजिये. ये सब्जी तो आपकी 10-15 मिनिट के अन्दर ही तैयार हो जायेगी. <br/>
<br/>
ये लीजिये गोभी मटर मसाला (Gobhi Matar Masala) तैयार है, सब्जी को प्याले में निकालिये और ऊपर हरा धनियां डाल कर सजाइये. गरमा गरम गोभी मटर मसाला, नान, चपाती, परांठे, चपाती या चावल के साथ परोसिये और खाइये. <br/>
<br/>
आप सब्जी में प्याज डालना चाहते है तब मसाले के साथ 1-2 प्याज काट कर और पीस लीजिये और बिलकुल उपरोक्त तरीके से मसाला भूनिये और सब्जी तैयार कर लीजिये. <br/>
<br/>
चार सदस्यों के लिये<br/>
समय - 25 मिनट </font>
</body>
</html>
