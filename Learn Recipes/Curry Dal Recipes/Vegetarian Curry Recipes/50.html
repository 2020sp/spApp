<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">टोफू मटर</h2>
टोफू मटर को पनीर मटर की तरह ही बनाया जाता है लेकिन पनीर बिना तले भी मटर के साथ बनाया जाता है. टोफू (Soy Paneer) का स्वाद स्टिर फ्राइ करने पर ही निखरता है. आइये आज हम टोफू मटर बनायें.
<h3> आवश्यक सामग्री - Ingredients for Tofu Matar Curry </h3>
टोफू - 250 ग्राम<br/>
मटर -छिले दाने एक कप<br/>
टमाटर - 2 -3<br/>
हरी मिर्च - 2<br/>
अदरक - 1 इंच का टुकड़ा<br/>
क्रीम या मलाई - छोटी आधा कटोरी<br/>
तेल - 3-4 टेबिल स्पून<br/>
जीरा - आधा छोटी चम्मच<br/>
हल्दी - एक चौथाई छोटी चम्मच<br/>
धनियाँ पाउडर  - एक छोटी चम्मच<br/>
लाल मिर्च पाउडर - एक चौथाई छोटी चम्मच से कम<br/>
गरम मसाला - एक चौथाई छोटी चम्मच से कम<br/>
नमक - स्वादानुसार<br/>
हरा धनियाँ  - 2 टेबल स्पून बारीक कटा हुआ
<h3> विधि - How to make Tofu Matar Curry </h3>
टमाटर, हरी मिर्च, अदरक मिक्सी से बारीक पीस लीजिये. पेस्ट में क्रीम मिला कर एक बार मिक्सी को फिर से चला दीजिये. <br/>
<br/>
टोफू को चौकोर टुकड़ों में काट लीजिय, नानस्टिक कढ़ाई में एक तेल डालकर गरम कीजिये और टोफू को 4-5 टुकड़े डालिये, पलट कर हल्के ब्राउन होने तक तल लीजिये. सारे टोफू के टुकड़े इसी तरह तल कर निकाल कर किसी प्लेट में रख लीजिये. अब मटर के दाने तेल में डालिये और इन्हैं भी हल्के भूरे होने तक तल कर निकाल लीजिये. <br/>
<br/>
बचे हुये गरम तेल में जीरा डाल दीजिये. जीरा कडकाने के बाद हल्दी पाउडर, धनियाँ पाउडर, मिर्च पाउडर डाल कर चमचे से 3-4 बार चलाकर भूनिये, अब आपने जो मसाला पीस कर तैयार किया है वह डाल कर तब तक भुनिये जब तक आपको मसाले के ऊपर तेल तैरता दिखने लगे. <br/>
<br/>
मसाला भूनने के बाद आप अपने अनुसार तरी को जितना गाढ़ा, पतला करना चाहें उतना पानी डाल कर मिला दीजिये. तरी में उबाले हुये मटर और नमक भी डाल डाल दीजिये, उबाल आने के बाद टोफू के टुकड़े  डालिये, 3-4 मिनिट उबलने दीजिये. टोफू मटर की सब्जी तैयार है. आग बन्द कर दीजिये. <br/>
<br/>
सब्जी में गरम मसाला और आधा हरा धनियाँ डाल दीजिये. सब्जी को प्याले में निकालिये और बचे हुए हरे धनिये को ऊपर से डाल कर सजाइये. गरमा गरम टोफू मटर की सब्जी, पराठे, नान या चपाती किसी के भी साथ परोसिये और खाइये. <br/>
<br/>
सब्जी की तरी को अलग अलग तरीके से बना कर एक ही सब्जी के कई स्वाद बना सकते हैं.
<h4> खसखस की तरी बनायें </h4>
2 टेबिल स्पून खसखस धोकर पानी में भिगो दीजिये, एक घंटे बाद, बारीक पीस लीजिये, तेल में जीरा,हल्दी,धनियां पाउडर डालने के बाद खसखस का पेस्ट डाल कर तेल अलग होने तक भूनिये, टमाटर का पेस्ट डाल कर मसाले को फिर से भूनिये, और तरी जितना गाढ़ा पतला करना हो उतना पानी मिला कर तरी तैयार कर लीजिये.
<h4> काजू की तरी बनाने के लिये </h4>
2 टेबिल स्पून काजू पानी में आधा घंटे के लिये भिगोइये, भीगे हुये काजू मिक्सी से बारीक पीस लीजिये, तेल में मसाला डालने के बाद काजू का पेस्ट को डाल कर तेल अलग होने तक भूनिये, इसके बाद टमाटर अदरक का पेस्ट डाल कर दुबारा मसाले को भूनिये, और तरी को जितना गाढ़ा पतला करना हो उतना पानी मिला कर तैयार कर लीजिये. <br/>
<br/>
यदि आपको प्याज पसन्द है तो एक प्याज बारीक कद्दूकस या पीस कर तेल में जीरा डालने के बाद भून लें और बाद में सारे मसाले उसी क्रम से डाल कर सब्जी तैयार कर लीजिये. </font>
</body>
</html>
