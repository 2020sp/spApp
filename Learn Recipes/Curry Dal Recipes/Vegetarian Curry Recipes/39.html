<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">दम अरबी</h2>
अरबी कई प्रकार से बनती है लेकिन उबाली हुई अरबी को तल करके इसकी ग्रेवी को हल्की आग में दम देकर बनाई दम अरबी (Dum Ki Arbi Fried Arbi in Gravy) आपको बहुत पसन्द आयेगी.
<h3> आवश्यक सामग्री - Ingredients for Dum Arbi </h3>
अरबी (Colocassia or Taro Root) - 400 ग्राम ( 12-14 मध्यम आकार की)<br/>
टमाटर - 3<br/>
हरी मिर्च - 2 -4<br/>
अदरक - 1 इंच लम्बा टुकड़ा<br/>
दही -  1/4- 1/2 कप<br/>
हींग - 1-2 पिंच<br/>
अजवायन - 1/2 छोटी चम्मच<br/>
हल्दी पाउडर - 1/4 छोटी चम्मच<br/>
धनियां पाउडर - 1 छोटी चम्मच<br/>
नमक - स्वादानुसार (3/4 छोटी चम्मच)<br/>
लाल मिर्च पाउडर - 1/4 छोटी चम्मच से कम<br/>
गरम मसाला - 1/4 छोटी चम्मच से कम<br/>
हरा धनियां - 2 टेबल स्पून (बारीक कतरा हुआ)<br/>
तेल - अरबी तलने के लिये और सब्जी बनाने के लिये
<h3> विधि - How to make Dum Arvi </h3>
अरबी को अच्छी तरह पानी से धोकर साफ कर लीजिये. <br/>
<br/>
अरबी और एक छोटा गिलास पानी कुकर में डाल कर अरबी को एक सीटी आने तक उबाल लीजिये, कुकर का ढक्कन खुलने पर अरबी को निकालिये, ठंडा होने पर छीलिये. छिली अरबी को हथेलियों से दबा कर थोड़ा चपटा आकार दे दीजिये. <br/>
<br/>
टमाटर धोइये, बड़े टुकड़े में काटिये. हरी मिर्च के डंठल तोड़ कर धो लीजिये. अदरक छीलिये, धोइये, बड़े टुकड़ों में काटिये, सभी को मिक्सर में डालकर बारीक पीस लीजिये. <br/>
<br/>
दही को भी फैट लीजिये. <br/>
<br/>
कढ़ाई में तेल डालकर गरम कीजिये, अरबी को गरम तेल में डालिये, 4- 5 अरबी तेल में डाल दीजिये और हल्की ब्राउन होने पर निकाल कर प्लेट में रखिये, सारी अरबी इसी तरह तल कर निकाल लीजिये. <br/>
<br/>
तरी के लिये 2 टेबल स्पून तेल छोड़ कर कढ़ाई से सारा तेल निकाल लीजिये, गरम तेल में अजवायन और हींग डालिये, अजवायन भुनने पर, हल्दी पाउडर और धनियां पाउडर डालिये, हल्का सा भूनिये, टमाटर का पिसा मसाला डालिये, मसाले को तब तक भूनिये जब तक कि मसाले के ऊपर तेल न तैरने लगे, फैटा हुआ दही डाल कर, मसाले को 2 मिनिट और भून लीजिये. <br/>
<br/>
भुने मसाले में तली अरबी, नमक, लाल मिर्च और गरम मसाला डालिये और 2 मिनिट भूनिये, 1 गिलास पानी डालिये, और इसे अच्छी तरह से ढककर बिलकुल धीमी आग पर सब्जी को 10 मिनिट तक दम दीजिये. <br/>
<br/>
दम अरबी (Dum Arब्i) बन चुकी है, सब्जी में हरा धनियां डालकर मिला दीजिये. <br/>
<br/>
स्वादिष्ट दम अरबी को परांठा, चपाती, नान या चावल के साथ परोसिये और खाइये. <br/>
<br/>
पारंपरिक रूप से लोग अरबी में दम देते समय पकाने वाले बर्तन के ढक्कन को गूंथे हुये आटे से बन्द कर देते हैं ताकि इसकी भाप बाहर न निकले लेकिन यदि आपके पैन का ढक्कन अच्छी तरह फिट हो जाता है तो आप इसे बिना गूंथे हुये आटे से बन्द किये भी बना सकते हैं.
<h3> सुझाव: </h3>
यदि आप प्याज खाते हैं तो एक प्याज और 3-4 लहसन की कली को बारीक काट कर, अजवायन भुनने के बाद कटी प्याज और लहसन डालिये, प्याज के हल्के गुलाबी होने तक भून लीजिये, अब सभी मसाले उपरोक्त तरीके से डाल कर दम अरबी बना लीजिये. </font>
</body>
</html>
