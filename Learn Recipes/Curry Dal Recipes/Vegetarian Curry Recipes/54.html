<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">हरी मटर के कोफ्ते</h2>
मटर की सब्जी तो ज्यादातर लोग पसन्द करते है. आलू मटर, मटर का झोल, मटर फ्राइ तो आप सब बनाते ही होंगे और कुछ अलग बनाना चाहते हैं तो मटर के कोफ्ते (Green Peas Matar Kofta Curry) बना लीजिये, मटर के कोफ्ते बहुत ही स्वादिष्ट बनते हैं, तो आइये हम मटर के कोफ्ते बनाना शुरू करें.
<h3> आवश्यक सामग्री - Ingredients for Matar Kofte Curry </h3>
<h4> कोफ्ते के लिये </h4>
मटर - 500 ग्राम (छिले हुये दाने एक कप)<br/>
आलू - 2<br/>
अरारोट या बेसन  -  एक बड़ा चम्मच<br/>
हरी मिर्च - 1-2 (कतरी हुई)<br/>
अदरक - 1 इंच लम्बा टुकड़ा (कद्दूकस किया हुआ)<br/>
नमक - स्वादानुसार ( 1/2 छोटी चम्मच)
<h4> तरी बनाने के लिये </h4>
टमाटर - 3 (मीडियम साइज)<br/>
हरी मिर्च - 2<br/>
अदरक - 1 इंच लम्बा टुकड़ा<br/>
तेल या घी - 1 -2 टेबिल स्पून<br/>
जीरा -  1/2 छोटी चम्मच<br/>
हल्दी पाउडर - 1/4 छोटी चम्मच<br/>
धनियां पाउडर - एक छोटी चम्मच<br/>
मलाई या क्रीम - 2 टेबिल स्पून<br/>
लाल मिर्च - 1/6 छोटी चम्मच<br/>
गरम मसाला - 1/4 छोटी चम्मच से कम<br/>
नमक - स्वादानुसार(3/4 छोटी चम्मच<br/>
हरा धनियां -  2 टेबिल स्पून (बारीक कतरा हुआ)<br/>
कोफ्ते तलने के लिये - तेल
<h3> विधि - How to make Matar Kofte Curry </h3>
मटर के दानों को धो लीजिये और उबाल लीजिये. आलू उबाल लीजिये, आलू को छीलिये, मैस कीजिये.  उबाले हुये मटर के दानों दरदरा पीस लीजिये, पिसे हुये मटर के दाने, आलू, बेसन, नमक, हरी मिर्च, अदरक को अच्छी तरह मिला लीजिये.  कोफ्ते बनाने के लिये मिश्रण तैयार है. <br/>
<br/>
मिश्रण से थोड़ा थोड़ा मिश्रण निकालिये, नीबू के आकार के गोल गोल कोफ्ते बना कर तैयार कर लीजिये. <br/>
<br/>
भारी तले की कढ़ाई में तेल डाल कर गरम कीजिये (ये टैस्ट करने के लिये कि तेल गरम हो गया है, मिश्रण से बिलकुल थोड़ा सा मिश्रण निकाल कर तेल में डालिये यदि मिश्रण तुरन्त ऊपर आकर तेल में तैरने लगे तो तेल पर्याप्त गरम हो गया है).  गरम तेल में 4-5 कोफ्ते डाल कर ब्राउन होने तक तल लीजिये.  तले हुये कोफ्ते निकाल कर प्लेट में रखिये.  दूसरे कोफ्ते कढ़ाई में डालिये और तल कर निकाल लीजिये, सारे कोफ्ते इसी तरह तल कर तैयार कर लीजिये.  कोफ्ते तैयार हो गये हैं.
<h4> तरी बनाईये </h4>
टमाटर, हरी मिर्च और अदरक को बारीक पीस कर पेस्ट बना लीजिये. <br/>
<br/>
कढ़ाई में तेल डालकर गरम कीजिये.  गरम तेल में जीरा, हल्दी और धनिया पाउडर डालिये. हल्का सा भूनिये, टमाटर,अदरक का पेस्ट डालिये और मसाले को दाने दार होने तक या मसाले से तेल अलग होने तक भूनिये. <br/>
<br/>
अब इस मसाले में मलाई डाल कर 2 मिनिट तक भूनिये.  तरी को आप जितना गाड़ा या पतला करना चाहते हैं उसके अनुसार पानी डाल दीजिये, स्वादानुसार नमक, लाल मिर्च और गरम मसाला डाल दीजिये, उबाल आने के बाद  2-3 मिनिट तक तरी को पकाइये.  सब्जी की तरी तैयार हो गई है.  आग बन्द कर दीजिये, पहले से तैयार कोफ्ते डाल कर 2  मिनिट के लिये ढककर रख दीजिये. <br/>
<br/>
मटर के कोफ्ते की सब्जी तैयार हैं.  सब्जी को प्याले में निकालिये और कतरे हुये हरे धनियां डाल कर सजाइये.  गरमा गरम मटर कोफ्ते की सब्जी परांठे, चपाती, नान या चावल किसी के साथ भी परोसिये और खाइये. <br/>
<br/>
आप मटर के कोफ्ते बिना आलू डाले भी बना सकते हैं. मटर के दाने हल्का उबालिये, दरदरा पीसिये, बेसन और मसाले मिला कर मिश्रण तैयार कर लीजिये, उपरोक्त तरीके से कोफ्ते तैयार करके सब्जी बना लीजिये. <br/>
<br/>
(प्याज लहसन वाली तरी के लिये, टमाटर, अदरक, हरी मिर्च के साथ 2-4 लहसुन की कली छीलकर और एक प्याज काटकर पीस लीजिये. मसाले को उपरोक्त तरीके से भूनिये और सब्जी की तरी तैयार कर लीजिये.) <br/>
<br/>
चार सदस्यों के लिये<br/>
समय - 40 मिनिट </font>
</body>
</html>
