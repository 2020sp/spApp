<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">लौकी के कोफ्ते</h2>
लौकी की सब्जी आप नहीं खाते कोई बात नहीं, लौकी के कोफ्ते (Lauki ka Kofta) खाने में बहुत ही स्वादिष्ट होते हैं, ये लौकी के कोफ्ते (Lauki Kofta Curry) आप अवश्य पसन्द करेंगे. तो आइये आज हम लौकी के कोफ्ते (Ghiye Ke Kofte) बनायें.
<h3> आवश्यक सामग्री - Ingrements for Lauki Ke Kofte
  कोफ्ते</h3>
लौकी —500ग्राम (कद्दूकस की हूई)<br/>
बेसन - 50 ग्राम (1/2 कप)<br/>
हरी मिर्च — 1-2  (बारीक काट लीजिये)<br/>
अदरक —1/2  इंच लम्बा टुकड़ा ( कद्दूकस कर लीजिये)<br/>
लाल मिर्च - 2 पिंच<br/>
हरा धनियाँ — 1 टेबल स्पून (बारीक कटा हुआ )<br/>
नमक — स्वादानुसार (आधा छोटी चम्मच)

तेल - तलने के लिये
<h3> विधि - How to make Lauki Ke Kofte </h3>
लौकी को छीलिये, धोइये और कद्दूकस कर लीजिये.  एक बर्तन में कद्दुकस की हुई लौकी, हरी मिर्च, अदरक, लाल मिर्च, हरा धनियाँ बेसन और नमक मिला कर अच्छी तरह मिला लीजिये. मिश्रण को 10 मिनिट के लिये रख दीजिये ताकि बेसन के कण फूल जाय. कोफ्ते बनाने के लिये मिश्रण तैयार है. <br/>
<br/>
मोटे तले की कढ़ाई में तेल डाल कर गरम कीजिये. उगंलियों से करीब 1 टेबिल स्पून मिश्रण उठाकर कढ़ाई में डालिये. 4-5 कोफ्ता या कढ़ाई में एक बार में जितने कोफ्ता आ जायं डाल दीजिये. कोफ्ता पलट पलट कर ब्राउन होने तक तल लीजिये. तले हुये कोफ्ते प्लेट में निकाल कर रख लीजिये. सारे कोफ्ते इसी तरह तल कर तैयार कर लीजिये. सब्जी के लिये कोफ्ते तैयार हैं.
<h4>तरी: </h4>
तरी को कई चीजों से बनाया जाता है, वीडियो में हमने खसखस की तरी लेकिन लिखित रैसिपी में दही और क्रीम से बनाई है, तरी बनाने के लिये डिटेल जानकारी सर्च बटन पर विभिन्न तरीज आर्टीकल पढ़ सकते हैं. <br/>
<br/>
टमाटर - 2-3 (मीडियम साइज)<br/>
हरी मिर्च -2-3<br/>
अदरक -1 इंच लम्बा टुकड़ा<br/>
दही - आधा कप<br/>
क्रीम या मलाई - आधा कप<br/>
तेल — 1 - 2 टेबिल स्पून<br/>
हींग  - 1 पिंच<br/>
जीरा - एक चौथाई छोटी चम्मच<br/>
हल्दी पाउडर - एक चौथाई छोटी चम्मच<br/>
धनियाँ पाउडर - 1 छोटी  चम्मच<br/>
गरम मसाला - एक चोथाई छोटी चम्मच<br/>
लाल मिर्च पाउडर - एक चोथाई छोटी चम्मच से कम<br/>
हरा धनियाँ — 1 टेबिल स्पून (बारीक कतरा हुआ)<br/>
नमक — स्वादानुसार (एक छोटी चम्मच से कम)
<h3> विधि - How to make Lauki Ke Kofte </h3>
टमाटर, हरी मिर्च और अदरक को मिक्सी से बारीक पीस लीजिये. <br/>
<br/>
कढ़ाई में तेल डाल कर गरम कीजिये. हींग और जीरा डाल दीजिये. जीरा भुनने के बाद हल्दी पाउडर, धनियाँ पाउडर और लाल मिर्च पाउडर डाल दीजिये. अब पिसा हुआ टमाटर का पेस्ट डाल कर मसाले को तब तक भूनिये जब तक मसाले के ऊपर तेल तैरने लगे, तब दही और मलाई फैट कर मिला दीजिये और चला चला कर 3-4 मिनिट तक भूनिये. <br/>
<br/>
मसाला भुनने के बाद एक गिलास पानी या आप तरी को जितना पतला रखना चाहते हैं पानी मिला दीजिये. तरी को चमचे से चलाते रहें, उबाल आने के बाद नमक और गरम मसाला मिलाइये.  तरी में पहले से तैयार किये हुये लौकी के कोफ्ते और आधा कतरा हुआ हरा धनियां डाल दीजिये और 1-2 मिनिट तक उबलने दीजिये, आग बन्द कर दीजिये. लौकी के कोफ्ते (Lauki Doodhi Ke Kofte) की सब्जी तैयार है. <br/>
<br/>
सब्जी (Lauki Kofta Curry) को प्याले में निकाल लीजिये. बचा हुआ हरा धनियां ऊपर से डाल कर सजाइये.  गरमा गरम लौकी के कोफ्ते की सब्जी चपाती, परांठा, नान या चावल किसी के साथ खाइये. <br/>
<br/>
6 लोगों के लिये. बनाने में 45 मिनिट </font>
</body>
</html>
