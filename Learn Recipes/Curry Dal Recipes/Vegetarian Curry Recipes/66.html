<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">सांबर रेसिपी</h2>
सांबर परम्परागत तमिल भोजन का प्रमुख हिस्सा है. गरमा गरम सांबर से भुने हुये मसालों की महक आपको अपनी ओर खींच ही लेगी. <br/>
<br/>
चाहे चावल हों, बड़ा, दोसा,  इडली, रवा इडली सांबर सभी के साथ खाया जाता है. यह कई तरीके से बनाया जाता हैं.  इसमें विशेष सब्जियां कटहल (Jackfruit)  या  मुनगा (Drumstick)  डालकर इसे अलग स्वाद भी दे सकते हैं.  इसे बनाने में अरहर (तूअर) की दाल और सब्जियों प्रयोग किया जाता है.  यह स्वादिष्ट होने के साथ साथ पौष्टिक भी है.   तो आइये आज हम सांबर बनायें.
<h3> आवश्यक सामग्री - Ingredients for Sambar </h3>
अरहर की दाल - 100 ग्राम (1/2 कप )<br/>
लौकी - 250 ग्राम (कटे हुये टुकड़े 1 कप)<br/>
बैगन - 1-2 छोटे<br/>
भिण्डी - 4-5<br/>
टमाटर - 3-4<br/>
हरी मिर्च - 2<br/>
अदरक - 1 1/2 इंच लम्बा टुकड़ा<br/>
इमली का पेस्ट - 1 छोटी चमच्च<br/>
नमक स्वादानुसार
<h4> सांबर मसाला पाउडर - Ingredients for Sambar Masala Powder </h4>
लाल मिर्च - 2 - 3<br/>
साबुत धनिया - 2 छोटी चम्मच<br/>
मैथी के दाने - 1/2 छोटी चम्मच<br/>
हल्दी पाउडर - 1/2 छोटी चम्मच<br/>
चना दाल - 1 एक छोटी चम्मच<br/>
उरद दाल _ 1 एक छोटी चम्मच<br/>
हींग - 2 पिंच<br/>
जीरा - आधा छोटी चम्मच<br/>
सरसों - आधा छोटी चम्मच<br/>
काली मिर्च -  10-12<br/>
बड़ी इलाइची -2<br/>
लोंग - 2-3<br/>
दाल चीनी - 1/2 इंच टुकड़ा<br/>
तेल - 1 छोटी चम्मच
<h4> तड़के के लिये </h4>
तेल -1- 2 टेबिल स्पून<br/>
राई - 1 छोटी चम्मच<br/>
करी पत्ता - 15-20
<h3> विधि - How to Make Sambar </h3>
अरहर की दाल को धोकर 1-2 घंटे के लिये पानी में भिगो दीजिये (दालें पहले से पानी में भिगो कर पकाने से जल्दी पकती है, और स्वादिष्ट भी हो जाती है). <br/>
<br/>
सांबर पाउडर बनाइये. <br/>
<br/>
छोटी कढ़ाई को गरम कीजिये, तेल डाल दिजिये,  चना उरद दाल, और मैथी के दाने डाल कर हल्का ब्राउन होने तक भूनिये.  जब ये हल्के भुन जायें तो इनमें धनिया, जीरा, हींग, सरसों, काली मिर्च, लोंग, दालचीनी और लाल मिर्च मिला कर मसालों को हल्का ब्राउन होने तक भूनिये, हल्दी पाउडर डालकर थोड़ा सा और भून लीजिये.  ठंडा कीजिये, बड़ी इलाइची भी छील कर मिला दीजिये और पीस लीजिये.  सांबर मसाला पाउडर आप इस्तेमाल के लिये एकसाथ भी बना कर रख सकते हैं , लेकिन अधिक समय तक रखे गये पिसे मसाले अपनी महक खो बैठते हैं . ताजा भुने हुये मसालों से बनी सांबर में जो स्वाद और महक होती है वह अधिक समय तक रखे मसालों से नहीं आती. <br/>
<br/>
टमाटर, हरी मिर्च और अदरक को पीस कर पेस्ट बना लीजिये. <br/>
<br/>
दाल को कुकर में दुगने पानी के साथ डालिये,  एक सीटी आने के बाद 4-5 मिनिट तक धीमी गैस पर पकाइये, गैस बन्द कर दीजिये. <br/>
<br/>
लौकी, बैगन और भिण्डी को धोकर 1 इंच लम्बे टुकड़ों में काट लीजिये.  स्वाद के अनुसार नमक और 3-4 टेबिल स्पून पानी डाल कर, सब्जियों के नरम होने तक पकने दीजिये. <br/>
<br/>
कढ़ाई में तेल डाल कर गरम कीजिये.  गरम तेल में राई डालिये, राई तड़कने के बाद करी पत्ता डाल कर भूनिये.  टमाटर का पेस्ट डाल कर तब तक भूनिये जब तक कि मसाले के ऊपर तेल न तैरने लग जाय.  अब इस मसाले में सांबर मसाला डाल कर 1 मिनिट भून लीजिये. <br/>
<br/>
कुकर का प्रेशर खतम होने के बाद, कुकर खोलिये, दाल को मैस कर लीजिये,  दाल, में टमाटर का भुना हुआ मसाला,और सब्जियां मिलाइये,  आपको जितना गाढ़ा सांबर चाहिये, उसके अनुसार पानी डाल दीजिये, नमक और इमली का पेस्ट मिला दीजिये.  उबाल आने के बाद सांबर को 3-4 मिनिट तक पकाइये.  सांबर बनकर तैयार हो गया है. <br/>
<br/>
सांबर को किसी प्याले में निकालिये, हरे धनिये के पत्ते डालकर सजा दीजिये,  गरमा गरम सांबर इडली, दोसा या अपने मन पसन्द रैसिपी के साथ परोसिये और खाइये.
<h3>नोट </h3>
अगर आप प्याज वाला सांबर खाना चाहते हैं, तब राई और पत्ते डालने के बाद, एक बारीक कटी प्याज डालकर, हल्का गुलाबी होने तक भूनिये, अब टमाटर, हरी मिर्च का पेस्ट डालकर मसाला भूनिये, बाकी उपरोक्त विधि से सांबर बना लीजिये. </font>
</body>
</html>
