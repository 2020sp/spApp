<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पालक पनीर</h2>
पालक पनीर (Palak Paneer Recipe) की सब्जी में पालक और पनीर दोनों ही बहुत ही पौष्टिक हैं. खाने में पालक पनीर की सब्जी बहुत ही स्वादिष्ट हैं और बनाने में भी बहुत आसान, आप इस सब्जी को किसी विशेष अवसर पर बना सकते हैं, तो आइये हम पालक पनीर बनाना शुरू करें.
<h3> आवश्यक सामग्री - Ingredients for Palak Paneer </h3>
चार लोगों के लिये. <br/>
<br/>
पालक (Spinach) -  500 ग्राम<br/>
चीनी -आधा छोटी चम्मच (यदि आप चाहें)<br/>
पनीर - 300 ग्राम ( पनीर को 1″ के चौकोर टुकड़ों में काट लें )<br/>
रिफाइन्ड तेल - 2- 4 टेबिल स्पून<br/>
हींग - 1- 2 पिन्च<br/>
जीरा - आधा छोटी चम्मच<br/>
हल्दी पाउडर - 1/4 छोटी चम्मच<br/>
कसूरी मेंथी - 2 छोटी चम्मच ( यदि आप चाहें, डंडियाँ हटा कर प्रयोग करें )<br/>
टमाटर - 2- 3<br/>
हरी मिर्च - 2<br/>
अदरक - 1 इंच लम्बा टुकड़ा<br/>
बेसन - 2 छोटे चम्मच<br/>
क्रीम या मलाई - 2 टेबिल स्पून<br/>
लाल मिर्च - 1/4 छोटी चम्मच से कम (यदि आप चाहें)<br/>
नमक - स्वादानुसार (एक छोटी चम्मच)<br/>
गरम मसाला - एक चौथाई छोटी चम्मच<br/>
नीबू का रस - 2 छोटी चम्मच या एक छोटा सा नीबू (यदि आप चाहें)
<h3> विधि - How to make Palak Paneer </h3>
पालक की डंडियाँ तोड़ कर हटा दीजिये, पत्तों को अच्छी तरह 2 बार धो कर एक बर्तन में डालिये, चौथाई कप पानी और चीनी डाल दीजिये, ढक कर उबालने रख दीजिये, 5-6 मिनिट में पालक उबल जाता है.  गैस बन्द कर दीजिये. <br/>
<br/>
पनीर के चौकोर टुकड़े काट लीजिये. आप पनीर को तल कर या बिना तले दोनों तरीके से तरी में डाल सकती हैं (पनीर को तलने के लिये नान स्टिक तवा गरम कीजिये, थोड़ा सा तेल डालिये और पनीर के टुकड़े तवे पर डाल कर दोनों ओर हल्का ब्राउन होने तक तल लीजिये)<br/>
<br/>
टमाटर को धोइये,टुकड़ों में काटिये. हरी मिर्च के डंठल तोड़िये,धोइये.  अदरक को छीलिये, धोइये और 3-4 टूकड़े कर लीजिये. इन सबको मिक्सी से बारीक पीस लीजिये. <br/>
<br/>
कढ़ाई में तेल डाल कर गरम कीजिये.  गरम तेल में हींग और जीरा डाल दीजिये.  जीरा भुनने के बाद, हल्दी पाउडर और कसूरी मैथी डालिये, अब बेसन डाल कर थोड़ा सा भूनिये, इस मसाले में टमाटर, अदरक, हरी मिर्च का पेस्ट डाल दीजिये और मसाले को 2 मिनिट भूनिये, क्रीम या मलाई डालिये और मसाले जब तक भूनिये तब तक मसाले के ऊपर तेल न तैरने लगे. <br/>
<br/>
उबाले गये पालक को ठंडा होने के बाद मिक्सी से बारीक पीस लीजिये, पालक के पेस्ट को भुने हुये मसाले में मिला दीजिये. तरी में अपने अनुसार आपको जितनी गाड़ी या पतली रखनी है पानी और नमक डाल दीजिये, उबाल आने के बाद पनीर के टुकड़े डाल दीजिये, 2 - 3 मिनिट ढककर, धीमी आग पर पकाइये. गैस बन्द कर दीजिये. पालक पनीर की सब्जी तैयार है. पालक पनीर की सब्जी में गरम मसाला और नीबू का रस मिला दीजिये. <br/>
<br/>
पालक पनीर की सब्जी को प्याले में निकालिये.  एक छोटी चम्मच मलाई डाल कर सजाइये. गरमा गरम सब्जी चपाती या नान के साथ परोसिये और खाइये.
<h3> नोट </h3>
अगर आप सब्जी में प्याज डालना चाहते हैं, तब एक  प्याज को छोटा छोटा कतर कर, जीरा भूनने के बाद तेल में डाल कर हल्का ब्राउन होने तक भून लीजिये, और इसके बाद उपरोक्त तरीके से पालक पनीर की सब्जी बना लीजिये. </font>
</body>
</html>
