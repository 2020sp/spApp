<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मखाना काजू करी</h2>
मखाना काजू करी रिच ग्रेवी के साथ बनी हुई बहुत ही स्वादिष्ट सब्जी है, मखाना काजू करी को किसी भी पार्टी के लिये बनाया जा सकता है या जब भी आपका कुछ बहुत अच्छा खाने का मन हो तब आप ये सब्जी बनाकर खा सकते हैं.
<h3> आवश्यक सामग्री - Ingredients for Makhana Kaju curry </h3>
मखाने - 1 कप<br/>
काजू - 25<br/>
तेल - आधा कप जिसमें हम काजू और मखाने तलेंगे.<br/>
<br/>
ग्रेवी के लिये:<br/>
<br/>
टमाटर - 4 (250 ग्राम)<br/>
हरी मिर्च - 2<br/>
काजू - 25 काजू ,एक घंटे पानी में भिगोये हुये<br/>
हरा धनियां - 2-3 टेबल स्पून, बारीक कटा हुआ<br/>
तेल - 2 टेबल स्पून<br/>
अदरक पेस्ट - 1 छोटी चम्मच<br/>
कसूरी मेथी - 1 छोटी चम्मच<br/>
हींग - 1 पिंच<br/>
जीरा - आधा छोटी चम्मच<br/>
गरम मसाला - 1/4 छोटी चम्मच<br/>
हल्दी पाउडर - 1/4 छोटी चम्मच<br/>
लाल मिर्च पाउडर - 1/4 छोटी चम्मच<br/>
धनियां पाउडर - 1 छोटी चम्मच<br/>
नमक - छोटी चम्मच
<h3> विधि - How to make Phool Makhana Curry </h3>
टमाटर को धोकर बड़े टुकड़ों में काट लीजिये, हरी मिर्च डंठल हटा कर धो लीजिये. टमाटर हरी मिर्च को मिक्सर जार में डाल लीजिये, भीगे हुये काजू भी इनके साथ में ही डाल दीजिये और सारी चीजों को बारीक पीस लीजिये. <br/>
<br/>
ग्रेवी के लिये मसाला भून लीजिये, पैन गरम कीजिये और पैन में तेल डाल दीजिये, तेल गरम होने पर जीरा डाल दीजिये, जीरा भुनने पर हींग डाल दीजिये, अदरक पेस्ट, हल्दी पाउडर, कसूरी मेथी और धनियां पाउडर डाल कर मसाले को थोड़ा सा भून लीजिये. <br/>
<br/>
अब पिसा हुआ मसाला डाल दीजिये, लालमिर्च पाउडर भी डाल दीजिये और मसाले को मीडियम आग पर तब तक भूनिये जब तक कि उसके ऊपर तेल न तैरने लगे.<br/>
<br/>
जब तक मसाला भुनता है तब तक दूसरे गैस पर काजू और मखाने तल कर तैयार कर लीजिये. दूसरी कढ़ाई में तेल डालकर गरम कीजिये, मीडियम गरम तेल में काजू डालकर हल्का ब्राउन होने तक तल कर निकाल लीजिये. अब थोड़े थोड़े मखाने डालकर हल्के ब्राउन होने तक तल कर निकाल लीजिये, सारे मखाने तल कर तैयार कर लीजिये. <br/>
<br/>
मसाले को बीच बीच में चलाते हुये भून कर तैयार कर लीजिये, मसाले से तेल अलग होने लगा है, मसाला भुन गया है. भुने मसाले में 1 कप पानी डाल दीजिये, नमक, गरम मसाला और थोड़ा सा हरा धनियां डालकर मिला दीजिये. ग्रेवी में उबाल आने के बाद, भुने मखाने और काजू डालकर मिला दीजिये, सब्जी को ढककर 3-4 मिनिट तक धीमी गैस पर पकने दीजिये, ताकि काजू और मखाने के अन्दर सारे मसाले जज्ब हो जायें.<br/>
<br/>
मखाना काजू करी सब्जी तैयार, बहुत अच्छी सब्जी बनी है, सब्जी को प्याले में निकाल लीजिये और ऊपर से हरे धनियां या क्रीम डालकर सब्जी की गार्निस कर दीजिये. मखाना काजू करी को चपाती, परांठे, पूरी या चावल के साथ परोसिये और खाइये. <br/>
<br/>
4-5 सदस्यों के लिये<br/>
समय - 30 मिनिट </font>
</body>
</html>
