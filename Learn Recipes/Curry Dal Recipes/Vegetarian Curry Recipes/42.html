<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">हल्दी की सब्जी</h2>
कच्ची हल्दी की सब्जी (Haldi ki Subzi) राजस्थान की परम्परागत सब्जी है जो शादी या अन्य मांगलिक अवसरों पर बनाई जाती है. कच्ची हल्दी की (Haldi ki Sabzi) सब्जी सर्दियों के मौसम में बनाई जाती है, कच्ची हल्दी आती ही सर्दियों के मौसम में है. कच्ची हल्दी पीले कलर की अदरक की तरह गांठे होती है.  हल्दी खाने में बहुत गरम होती है, जुकाम या सर्दी से होने वाले दर्द में लाभदायक है. <br/>
<br/>
कच्ची हल्दी को देशी घी में तल कर सब्जी बनाते हैं ताकि उसका कड़वा स्वाद खाने में न आये, हल्दी की सब्जी बनाने में घी भी बहुत लगता है.  हल्दी की सब्जी (turmeric curry) सिर्फ कच्ची हल्दी से बनाई जाती है.  दूसरे तरीका में हल्दी के साथ सब्जी में मटर, गोभी दोंनो या मटर भी तल कर डाले जा सकते हैं.
<h3> आवश्यक सामग्री - Ingredients for Haldi ki Sabzi recipe </h3>
कच्ची हल्दी - ग्राम 250 (7-8 गांठे)<br/>
हरी मटर के दाने - 1 कप<br/>
टमाटर - 4<br/>
हरी मिर्च - 2-3<br/>
अदरक - 2  इंच लम्बा टुकड़ा<br/>
दही - 400 ग्राम (2 कप)<br/>
घी - 150 ग्राम (3/4 कप)<br/>
काली मिर्च - 10<br/>
लोंग - 5<br/>
दालचीनी- 2 टुकड़े<br/>
बड़ी इलाइची - 4<br/>
जीरा - आधा छोटी चम्मच<br/>
हींग - 2 पिंच<br/>
धनियां पाउडर - 2 छोटी चम्मच<br/>
सोंफ पाउडर - एक छोटी चम्मच<br/>
नमक - स्वादानुसार (1 छोटी चम्मच)<br/>
हरा धनियां - 1 टेबल स्पून कटा हुआ
<h3> विधि - How to make Kachchi Haldi ki Sabzi </h3>
हल्दी की गांठों को अच्छी तरह धो लीजिये, पानी सुखाइये या कपड़े से पोंछ लीजिये, अब इन्हैं छीलिये और फिर से एक बार धो लीजिये, पानी हटा कर हल्दी को कद्दूकस कर लीजिये. <br/>
<br/>
टमाटर धोइये, 2 टमाटर पीसने के लिये बड़े टुकड़ों में काटिये. हरी मिर्च के डंठल तोड़िये और धो लीजिये. अदरक छील कर धो लीजिये और बड़े टुकड़ों में काट लीजिये. सारी चीजें मिक्सर में बारीक पीस लीजिये.  2 टमाटर अलग से मीडियम आकार के टुकड़े में काट लीजिये. <br/>
<br/>
दही को फैट लीजिये. काली मिर्च, लोंग, दालचीनी और इलाइची छील कर दरदरा कूट लीजिये. <br/>
<br/>
कढ़ाई में घी डाल कर गरम कीजिये, गरम घी में हल्दी डाल कर, हल्दी हल्की ब्राउन होने तक (आग मीडियम रखें) चमचे से लगातार चलाते हुये भून कर(हल्दी भूनने के लिये कढ़ाई नान स्टिक हो तो ज्यादा अच्छा है), किसी बर्तन में निकाल कर रख लीजिये. मटर के दाने भी तल कर निकाल कर किसी बर्तन में रख लीजिये. <br/>
<br/>
बचे घी में जीरा डालिये, हींग डाल दीजिये (आग धीमी रखें), जीरा तड़कने के बाद, दरदरा कुटा गरम मसाला, धनियां पाउडर और सोंफ पाउडर डालकर भूनिये.  अब टमाटर का पेस्ट डालिये और मसाले के ऊपर घी तैरने तक भून लीजिये.  भुने मसाले में दही डालिये और चलाते हुये दही में उबाल आने तक पकाइये. उबलते दही में कटे टमाटर, तली हुई हल्दी डालिये और चमचे से चलाते हुये उबाल आने तक पकाइये. नमक डाल दीजिये और सब्जी को 2-3 मिनिट उबलने दीजिये. आग बन्द कर दीजिये. <br/>
<br/>
सब्जी में हरा धनियां डाल का मिला दीजिये और सब्जी को ढककर 10-15 मिनिट तक रखी रहने दीजिये ताकि हल्दी में सारे मासाले जज्ब हो जायें. <br/>
<br/>
स्वादिष्ट हल्दी की सब्जी तैयार है, हल्दी की स्वादिष्ट सब्जी चपाती या परांठे के साथ परोसिये और खाइये. <br/>
<br/>
हल्दी की सब्जी में आप मटर के दाने तेल में भूनकर डाल सकते हैं </font>
</body>
</html>
