<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">पनीर बटर मसाला</h2>
क्रीम की रिच ग्रेवी से बना पनीर बटर मसाला (Paneer Butter Masala Recipe) पनीर की खास डिश है जिसे आप पार्टी या खास मेहमान के आने पर बना सकते हैं. इसे कई तरह से बना सकते हैं. निम्न आसान तरीके से बना तरीके से बने पनीर बटर मसाला का स्वाद एकदम रेस्टोरेन्ट स्टायल पनीर बटर मसाला (Restaurant Style Paneer Butter Masala) होता है और इसे बनाने में समय भी बहुत कम लगता है.
<h3> आवश्यक सामग्री - Ingredients for Paneer Butter Masala </h3>
पनीर - 250 ग्राम<br/>
टमाटर - 3 मीडियम आकार के<br/>
हरी मिर्च - 1-2<br/>
अदरक - 1 इंच टुकड़ा<br/>
क्रीम - आधा कप<br/>
मक्खन - 2 टेबल स्पून<br/>
हरा धनियां - 2 टेबल स्पून<br/>
लाल मिर्च पाउडर - 1/4 चम्मच<br/>
हल्दी पाउडर - 1/4 छोटी चम्मच<br/>
धनियां पाउडर - 1 छोटी चम्मच<br/>
कसूरी मेथी - 1 छोटी चम्मच<br/>
नमक - 3/4 छोटी चम्मच (स्वादानुसार)<br/>
गरम मसाला - 1/4 छोटी चम्मच<br/>
जीरा पाउडर - आधा छोटी चम्मच
<h3> विधि: - How to make Paneer Makhani Recipe </h3>
टमाटर, हरी मिर्च और अदरक को धोकर सुखा लीजिये. टमाटर को बड़े टुकड़ों में काट कर जार में डालिये, हरी मिर्च के डंठल हटाकर बडे टुकड़ों में काटकर जार में डाल दिजिये, अदरक भी छील कर बड़े टुकड़े में काटकर जार में डाल दीजिये, और पीस कर बारीक पेस्ट बना लीजिये. <br/>
<br/>
कढ़ाई गैस पर रखकर गरम कीजिये, कढ़ाई में 1 छोटी चम्मच बटर डालिये, बटर मेल्ट होने पर जीरा पाउडर, धनियां पाउडर, हल्दी पाउडर डालकर हल्का सा भून लीजिये. भुने मसाले में टमाटर, हरी मिर्च, अदरक का पेस्ट डालिये, लाल मिर्च पाउडर और कसूरी मैथी भी डाल दीजिये. <br/>
<br/>
मसाले को तब तक भूनिये जब तक मसाले का बटर अलग होते न दिखाई देने लगे. भुने मसाले में क्रीम, गरम मसाला, थोड़ा सा हरा धनियां और नमक भी डाल दीजिये. ग्रेवी में आधा कप पानी डाल दीजिये और चलाते हुये तब तक पकाइये जब तक कि ग्रेवी में फिर से उबाल न आ जाय. <br/>
<br/>
ग्रेवी में उबाल आने पर पनीर के टुकड़े डालकर मिक्स कर दीजिये, और सब्जी को ढककर के धीमी आग पर 3-4 मिनिट तक पकने दीजिये. 3-4 मिनट बाद सब्जी को खोलिये. बचा हुआ मक्खन भी सब्जी में डालकर मिला दीजिये. <br/>
<br/>
पनीर बटर मसाला सब्जी तैयार है, पनीर बटर मसाला सब्जी को प्याले में निकालिये, पनीर बटर मसाला सब्जी को चपाती परांठे, नान या चावल के साथ परोसिये और खाइये. <br/>
<br/>
समय - 15 मिनिट<br/>
चार सदस्यों के लिये </font>
</body>
</html>
