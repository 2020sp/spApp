<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">मलाई कोफ्ता पालक ग्रेवी के साथ</h2>
मलाई कोफ्ता बहुत स्वादिष्ट बनते है, मलाई कोफ्ता पालक ग्रेवी के साथ तो और भी खास तरह के लगते है, ये कोफ्ता किसी खास अवसर पर बनाइये या किसी खास मेहमान के आने ये मलाई कोफ्ता पालक ग्रेवी के साथ बहुत पसन्द किये जायेंगे, तो आइये आज मलाई कोफ्ता पालक ग्रेवी के साथ बनायें.
<h3> आवश्यक सामग्री - Ingredients for Malai Kofta Spinach Curry </h3>
<h4> कोफ्ता बनाने के लिये </h4>
पनीर - 200 ग्राम<br/>
मावा - 100 ग्राम<br/>
आलू - 2-3 उबाले हुये<br/>
किसमिस - 15-16<br/>
काजू - 7-8<br/>
नमक - स्वादानुसार (आधा छोटी चम्मच)<br/>
अदरक - 1 इंच लम्बा टुकड़ा (कद्दूकस किया हुआ)<br/>
अरारोट या कार्न फ्लोर - 2 टेबल स्पून<br/>
तेल - कोफ्ते तलने के लिये
<h4> पालक ग्रेवी बनाने के लिये </h4>
पालक - 1 गुच्छा (500 ग्राम)<br/>
चीनी -आधा छोटी चम्मच<br/>
टमाटर - 3 -4 मीडियम आकार के<br/>
हरी मिर्च - 2 -3<br/>
अदरक - 1<br/>
तेल - 2 टेबल स्पून<br/>
हींग - 1 पिंच (यदि आप चाहें)<br/>
जीरा - आधा छोटी चम्मच<br/>
कसूरी मैथी - 2 छोटी चम्मच (यदि आप चाहें)<br/>
बेसन - 2 छोटी चम्मच<br/>
क्रीम या मलाई - 2 टेबिल स्पून (यदि आप चाहें तो)<br/>
नमक - स्वादानुसार (एक छोटी चम्मच)<br/>
गरम मसाला - एक चौथाई छोटी चम्मच<br/>
नीबू का रस - 2 छोटी चम्मच (यदि आप थोड़ा खट्टा खाते हैं)
<h3> विधि How to Make Malai Kofta with Spinach Curry </h3>
<h4> मलाई कोफ्ता - Malai Kofta </h4>
आलू को उबाल कर छील लीजिये. किसमिस के डंठल तोड़कर धो लीजिये और काजू को 5-6 टुकड़ों में तोड़ लीजिये.<br/>
<br/>
मावा और पनीर को किसी बर्तन में निकाल लीजिये, उबले हुये आलू तोड़ कर डालिये, नमक और कार्न फ्लोर डाल कर खूब मैस कर लीजिये, इतना मैस कीजिये कि ये मिश्रण चिकना आटे की तरह नजर आने लगे, अदरक पेस्ट या कद्दूकस किया हुआ अदरक भी मिला दीजिये. ये मिश्रण कोफ्ता बनाने के लिये आटा तैयार हो गया.<br/>
<br/>
नानस्टिक कढ़ाई में तेल डाल कर गरम कीजिये. कोफ्ते के आटे से थोड़ा थोड़ा आटा निकालिये, हथेली पर रखकर चपटा कीजिये, काजू के 2-3 टुकड़े और एक किसमिस इसके ऊपर रखिये और आटे को चारों ओर से उठा कर गोल कीजिये, इसी तरह सारे आटे से गोले तैयार कर लीजिये, लगभग 15-16 गोले तैयार हो जायेंगे. ये गोले गरम तेल में डालिये, 3-4 कोफ्ते एक बार में तले जा सकते हैं, कोफ्ते बहुत ही साबधानी से हिला डुला कर, मीडियम और धीमी आग पर ब्राउन होने तक तलिये, तले हुये कोफ्ते निकाल कर प्लेट में रखिये और दूसरे कोफ्ते गरम तेल में तलने के लिये डालिये, सारे कोफ्ते इसी तरह तल कर निकाल लीजिये. कोफ्ते तैयार हो गये हैं, अब ग्रेवी बना लेते हैं.
<h4> पालक की ग्रेवी - Spinach Gravy </h4>
पालक की डंडियाँ तोड़ कर हटा दीजिये, पत्तों को अच्छी तरह 2 बार साफ पानी से धो कर एक बर्तन में डालिये, चौथाई कप पानी और चीनी डाल दीजिये, ढक कर उबालने रख दीजिये, 5-6 मिनिट में पालक उबल जाता है.  गैस बन्द कर दीजिये. <br/>
<br/>
टमाटर को धोइये, टुकड़ों में काटिये. हरी मिर्च के डंठल तोड़िये, धोइये.  अदरक को छीलिये, धोइये और 3-4 टूकड़े कर लीजिये. इन सबको मिक्सी से बारीक पीस लीजिये. <br/>
<br/>
कढ़ाई में तेल डाल कर गरम कीजिये.  गरम तेल में हींग और जीरा डाल दीजिये.  जीरा भुनने के बाद कसूरी मैथी(कसूरी मैथी से डंठल बीन कर हटा दीजिये) डालिये और बेसन डाल कर थोड़ा सा भूनिये, अब इस मसाले में टमाटर, अदरक, हरी मिर्च का पेस्ट डाल दीजिये और मसाले को चमचे से चलाते हुये 2-3 मिनिट तक भूनिये, क्रीम या मलाई डाल कर थोड़ा सा भूनिये.  इस मसाले को तब तक भूनिये जब तक मसाले के ऊपर तेल न तैरने लगे. <br/>
<br/>
उबाले गये पालक को ठंडा होने के बाद मिक्सी से बारीक पीस लीजिये, पालक के पेस्ट को भुने हुये मसाले में मिला दीजिये. तरी में अपने अनुसार आपको जितनी गाड़ी या पतली रखनी है पानी और नमक डाल दीजिये, उबाल आने के बाद गरम मसाला डालिये और अब तैयार कोफ्ते डालिये, 1 मिनिट पकने दीजिये, मलाई कोफ्ता पालक ग्रेवी (Malai Kofta Curry with Spinach Gravy) के साथ तैयार है. ऊपरसे क्रीम डालकर परोसिये <br/>
<br/>
अगर आप सब्जी में प्याज डालना चाहते हैं, तब एक प्याज को छोटा छोटा कतर कर, जीरा भूनने के बाद तेल में डाल कर हल्का ब्राउन होने तक भून लीजिये, और इसके बाद उपरोक्त तरीके से मलाई कोफ्ते पालक की ग्रेवी के साथ बनाइये. <br/>
<br/>
ग्रेवी आप और भी तरीके से बना सकते है, काजू ग्रेवी, क्रीम मलाई ग्रेवी या खसखस टमाटर ग्रेवी. किसी भी प्रकार की ग्रेवी बनाइये और ये कोफ्ते बना कर किसी भी ग्रेवी में डालिये. आपकी अपनी पसन्द की ग्रेवी के साथ मलाई कोफ्ते तैयार हो जायेगे. <br/>
<br/>
पांच- सदस्यों के लिये<br/>
समय- 50 मिनिट </font>
</body>
</html>
