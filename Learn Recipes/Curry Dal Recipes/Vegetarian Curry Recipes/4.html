<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">साग पनीर </h2>
सर्दियों की आहट के साथ ही बाजार में हरे पत्ते वाली सब्जियों की भरमार हो जाती है. आज हम इन्ही हरे पत्ते वाली सब्जियों के साथ हल्का भुना हुआ पनीर मिला कर साग पनीर की सब्जी बना रहे हैं जो पंजाब और उत्तर भारत में सर्वाधिक लोकप्रिय सब्जियों में से एक है.
<h3>आवश्यक सामग्री - Ingredients for saag paneer</h3>
सरसों के पत्ते - 250 ग्राम<br/>
मूली के पत्ते -2- 3 मूली के पत्ते<br/>
पालक - 250 ग्राम<br/>
मेथी - 125 ग्राम<br/>
हरा धनिया - 50-60 ग्राम<br/>
हरी मिर्च - 2<br/>
जीरा - 1 छोटी चम्मच<br/>
हींग - 1 पिंच<br/>
धनिया पाउडर - 1 छोटी चम्मच<br/>
तेल - 2-3 टेबल चम्मच<br/>
घी - 1 टेबल चम्मच<br/>
पनीर - 200 ग्राम<br/>
टमाटर - 3 (200 ग्राम)<br/>
बेसन - 1 टेबल चम्मच<br/>
नमक 1 छोटी चम्मच या स्वादानुसार<br/>
अदरक पेस्ट - 1 छोटी चम्मच<br/>
लाल मिर्च - ¼ छोटी चम्मच
<h3> विधि - How to make the perfect saag paneer ?</h3>
सरसों के पत्तों को साफ कीजिये, बड़ी डंडियों को हटा दीजिये, पत्तों को तोड़ कर अलग कर लीजिये. पत्तों को साफ पानी से धो कर, अतिरिक्त पानी निकाल दीजिये और पत्तों को हल्का मोटा काट कर तैयार कर लीजिये.<br/>
<br/>
मूली के नरम पत्तों को भी अच्छे से साफ करके धोकर सुखा कर बारीक काट लीजिए. <br/>
<br/>
इसी तरह पालक को भी साफ कीजिये, मोटी डंडियों को हटा दीजिये, मुलायम पत्तों को तोड़ कर साफ पानी से धो कर, अतिरिक्त पानी निकाल दीजिये और मोटा मोटा काट कर तैयार कर लीजिये.<br/>
<br/>
मेथी के पत्तों को भी अच्छे से साफ करके धोकर सुखा कर काट लीजिए<br/>
<br/>
कुकर में सरसों, पालक, मूली और मेथी के पत्ते डालकर आधा या पौना कप पानी डाल कर कुकर बंद कर दीजिए और 1 सीटी आने तक पका लीजिए. कुकर में सीटी आने पर गैस बंद कर दीजिये और कुकर का प्रैशर समाप्त होने दीजिए. <br/>
<br/>
टमाटर-हरी मिर्च को अच्छे से धोकर मिक्सर जार में डालकर इनका पेस्ट बना लीजिए.<br/>
<br/>
धनिया के पत्तों को भी अच्छे से साफ करके धोकर बारीक काट कर तैयार कर लीजिए.<br/>
<br/>
पनीर को भी छोटे-छोटे टुकड़ों में काट कर तैयार कर लीजिए.<br/>
<br/>
नानस्टिक पैन में 1 छोटा चम्मच तेल डालकर इसमें पनीर के टुकड़ों को सिकने के लिए रख दिजिए और दोनों ओर से पलट-पलट कर गोल्डन ब्राउन होने तक सेक लीजिए. सिके हुए टुकड़ों को प्लेट में निकाल लीजिए.<br/>
<br/>
पैन में 2-3 टेबल चम्मच तेल और डाल दीजिए. तेल के गरम होने पर इसमें जीरा डाल दीजिए, जीरा भूनने पर, हींग, अदरक का पेस्ट, धनिया पाउडर और बेसन डाल कर थोडा़ सा भून लीजिए. टमाटर हरी मिर्च का पेस्ट और लाल मिर्च पाउडर डालकर मिला दीजिए और मसाले को तब तक भूनें जब तक की मसाले में से तेल न अलग होने लगे. <br/>
<br/>
कुकर को खोल कर सब्जियां निकाल लीजिए और सब्जियों के ठंडा हो जाने पर इन्हें मिक्सर जार में डाल कर दरदरा पीस लीजिए. <br/>
<br/>
मसाला भुन जाने पर इसमें पिसी सब्जियां और नमक डाल कर मिला दीजिए. सब्जी में उबाल आने पर इसमें भुना हुआ पनीर और हरा धनिया डालकर मिला दीजिए. सब्जी को ढककर के 4-5 मिनिट के लिए धीमी आंच पर पकने दीजिए. साग पनीर सब्जी बनकर तैयार है. <br/>
<br/>
सब्जी को प्याले में निकाल लीजिए. हरे धनिये से गार्निश कीजिए और साग पनीर के ऊपर 1-2 चम्मच देसी घी डाल दीजिए इससे सब्जी का स्वाद भी बढ़ जाता है और यह देखने में भी सुंदर लगती है. साग पनीर को चपाती, परांठे, नान या चावल के साथ परोसिये और खाइये. <br/>
<br/>
4 सदस्यों के लिए<br/>
समय - 40 मिनिट </font>
</body>
</html>
