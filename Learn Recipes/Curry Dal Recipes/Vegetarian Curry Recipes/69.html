<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">जिमीकन्द की सब्जी</h2>
आह जिमीकन्द, देखकर याद आया, मेरी मां इस सब्जी को कभी कभी बनाया करती थी और वो मुझे कभी पसन्द नहीं आती थी, लेकिन वे इस सब्जी को बहुत पसन्द करती थी, और हमने भी जिमीकन्द ले लिया. <br/>
<br/>
सब्जी हमने इस तरह बनायी, और जिमीकन्द (Jimikand) की सब्जी सच में बड़ी ही स्वादिष्ट लगी, तो आइये आज शाम के खाने के साथ जिमिकन्द की सब्जी (Jimikand Recipe) बनायें.
<h3> आवश्यक सामग्री - Ingredients for Jimikand Recipe </h3>
जिमिकन्द (Yam)  -  500 ग्राम ( एक छोटा जिमिकन्द)<br/>
नीबू - 1<br/>
टमाटर - 2  (मीडियम आकार के)<br/>
हरी मिर्च -2<br/>
अदरक - 1 - 1 1\2 इंच लम्बा टुकड़ा<br/>
दही  - आधा कप<br/>
तेल - 100 ग्राम (जिमीकन्द के टुकड़े तलने के लिये और सब्जी बनाने के लिये)<br/>
हींग - 1-2पिंच<br/>
जीरा - आधी छोटी चम्मच<br/>
राई - 1/4 छोटी चम्मच<br/>
हल्दी पाउडर - एक चौथाई छोटी चम्मच<br/>
धनियां पाउडर - एक छोटी चम्मच<br/>
लाल मिर्च पाउडर - एक चौथाई छोटी चम्मच<br/>
गरम मसाला - एक चौथाई छोटी चम्मच<br/>
नमक - स्वादानुसार ( 1 छोटी चम्मच)<br/>
करी पत्ता -<br/>
हरा धनियां - 2 -3 टेबल स्पून (बारीक कतरा हुआ)
<h3> विधि - How to make Jimikand Recipe - Yam Recipe </h3>
जिमिकन्द को धो कर अच्छी तरह साफ कर लीजिये, अब अपने दोनों हाथों पर तेल लगाइये, जिमीकन्द को मोटा छिलका उतारते हुये छीलिये, और 1-2 इंच लम्बे टुकड़ों में काट लीजिये. <br/>
<br/>
जिमीकन्द के कटे हुये टुकड़ों को उबाल लीजिये किसी बर्तन में  इतना पानी उबलने रख दीजिये, कि उसमें जिमीकन्द के टुकड़े पानी में डूब जायं, पानी में  नीबू का रस और आधा छोटी चम्मच नमक डाल दीजिये.  पानी में उबाल आने पर जिमीकन्द के टुकड़े उबलने रख दीजिये. 10 12 मिनिट में जिमीकन्द के टुकड़े नरम हो जायेंगे, जिमीकन्द के टुकड़े नरम होने पर, गैस से उतार लीजिये. पानी से जिमीकन्द के टुकड़े निकाल लीजिये. <br/>
<br/>
टमाटर, हरीमिर्च और अदरक का पेस्ट बना लीजिये और दही को मथ लीजिये. <br/>
<br/>
कढ़ाई में तेल डाल कर गरम कीजिये.  गरम तेल में जिमीकन्द के टुकड़े डालकर, ब्राउन होने तक तलकर प्लेट में निकाल लीजिये. <br/>
<br/>
कढ़ाई में 2-3 टेबल स्पून तेल डाल कर गरम कीजिये, गरम तेल में हींग, जीरा और राई डालिये, जीरा तड़कने के बाद धनियां पाउडर, हल्दी पाउडर, करी पत्ता डालकर मसाले को थोड़ा सा भून लीजिये, टमाटर का पेस्ट, लाल मिर्च पाउडर डालकर मसाले को तब तक भूनिये जब तक मसाले के ऊपर तेल न तैरने लगे. इस भूने हुये मसाले में फैटा हुआ दही डालिये, उबाल आने तक चलाते रहिये. <br/>
<br/>
मसाले में जिमीकन्द के टुकड़े डाल कर मिलाइये.  एक गिलास पानी या आपको सब्जी की तरी जितनी पतली चाहिये उसके अनुसार पानी और नमक डाल दीजिये, चलाते हुये उबाल आने के बाद, सब्जी को ढककर 5-6  तक तक पकने दीजिये, ताकि जिमीकन्द के टुकड़े में सारे मसाले जज्ब हो जायें, सब्जी में गरम मसाला और कतरा हुआ धनियां मिलाइये. <br/>
<br/>
आपकी जिमीकन्द की सब्जी तैयार है. सब्जी को प्याले में निकालिये, कतरा हुआ हरा धनियां डालकर सजाइये. गरमा गरम जिमीकन्द की सब्जी परांठे, नान या चपाती के साथ परोसिये और खाइये. <br/>
<br/>
प्याज के साथ सब्जी बनाने के लिये तेल में जीरा भूनने के बाद 1 प्याज बारीक कतरा हुआ डालिये और उसे गुलाबी होने तक भून लीजिये, इसके बाद सारे मसाले इसी तरह डालते और भूनते हुये सब्जी बना लीजिये, प्याज वाली जिमीकन्द सब्जी तैयार है. <br/>
<br/>
चार - पांच सद्स्यों के लिये<br/>
समय - 25 मिनिट </font>
</body>
</html>
