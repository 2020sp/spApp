<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">टिन्डा मंगोड़ी करी</h2>
राजस्थानी खाने में मंगोडी अनेकों सब्जियों के काम्बीनेशन में प्रयोग की जाती हैं. मूंग दाल की मंगोडी (Moong Dal Mangodi) को आप किसी भी सब्जी के साथ बना सकते हैं. टिन्डे और मूंग की दाल की मंगोड़ी (Tinda Moong Dal Mangodi Curry) की सब्जी बहुत ही स्वादिष्ट बनती है, आइये आज अपने लन्च में टिन्डे मंगोड़ी की सब्जी बनायें.
<h3> आवश्यक सामग्री - Ingredients for Tinda Moong Dal Mangodi </h3>
टिन्डे - 500 ग्राम ( 7-8 मध्यम आकार के)<br/>
मूंग दाल की मंगोड़ी - एक कप<br/>
टमाटर - 3<br/>
हरी मिर्च - 2<br/>
अदरक - 1 इंच लम्बा टुकड़ा<br/>
तेल -2 - 3 टेबल स्पून<br/>
हींग - 1 पिंच<br/>
जीरा - आधा छोटी चम्मच<br/>
हल्दी पाउडर - 1/3 छोटी चम्मच<br/>
धनियां पाउडर - 1 छोटी चम्मच ऊपर तक भरी हुई<br/>
नमक - स्वादानुसार (1 छोटी चम्मच)<br/>
लाल मिर्च पाउडर - 1/4 छोटी चम्मच से कम(यदि आप चाहें)<br/>
गरम मसाला - 1/6 छोटी चम्मच<br/>
हरा धनियां - 2 टेबल स्पून(बारीक कटे हुये)
<h3> विधि - How to make Tinda Moong Dal Mangodi </h3>
टिन्डे को छीलिये और धोइये, पानी हटा कर एक टिन्डे के 5-6 टुकड़े करते हुये काट लीजिये. <br/>
<br/>
टमाटर धोइये, बड़े टुकड़ों में काट लीजिये. हरी मिर्च के डंठल निकाल कर धो लीजिये. अदरक छीलिये और बड़े टुकड़ों में काट लीजिये. सारी चीजें मिक्सर जार में डालकर बारीक पीस लीजिये. <br/>
<br/>
कुकर में 1 टेबल स्पून तेल डाल कर गरम कीजिये, गरम तेल में मंगोड़ी डालकर ब्राउन होने तक भून कर प्लेट में निकाल कर रख लीजिये. <br/>
<br/>
कुकर में 2 टेबल स्पून तेल डालिये और गरम कीजिये, गरम तेल में हींग और जीरा डालिये, जीरा भुनने पर हल्दी पाउडर और धनियां पाउडर डालिये और अब ताजी पिसा हुआ टमाटर का मसाला डालिये, मसाले को चमचे से चलाकर तब तक भूनिये जब तक कि मसाले के ऊपर तेल न तैरने लगे. <br/>
<br/>
भुने मसाले में कटे हुये टिन्डे और मंगोड़ी डालिये, चमचे से मिलाते हुये, 2 मिनिट तक भूनिये, 2 कप पानी डालिये, नमक और लाल मिर्च पाउडर डाल कर मिलाइये, कुकर बन्द कर दीजिये, कुकर में 1 सीटी आने के बाद, गैस धीमी कर दीजिये और सब्जी को धीमी गैस पर 2 -3 मिनिट पकने दीजिये. <br/>
<br/>
कुकर का प्रेसर खतम होने पर कुकर खोलिये, टिन्डे और मूंग की दाल की मंगोड़ी (Tinda Moong Dal Mangodi Curry) में गरम मसाला और हरा धनियां डालकर मिला दीजिये. टिन्डे मंगोड़ी की सब्जी बन कर तैयार है. <br/>
<br/>
टिन्डे मंगोड़ी की सब्जी को प्याले में निकालिये और ऊपर से थोड़ा सा हरा धनियां डालकर सजाइये. गरमा गरम टिन्डे मंगोड़ी की सब्जी, चपाती, परांठे या चावल के साथ परोसिये और खाइये.
<h3> सुझाव: </h3>
आपको लौकी पसन्द है, तब आप लौकी मंगोड़ी (Lauki Mangodi Curry) की सब्जी भी इसी तरह बना सकते हैं. <br/>
<br/>
4-5 सदस्यों के लिये,<br/>
समय - 30 मिनिट </font>
</body>
</html>
