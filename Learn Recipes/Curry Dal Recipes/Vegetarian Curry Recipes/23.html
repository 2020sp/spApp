<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">तरबूज के छिलके की सब्जी</h2>
हम तरबूज के मीठे लाल हिस्से को खा लेते हैं और उसके मोटे छिलके को फैंक देते है, इन मोटे छिलके को काट कर सब्जी बनायें तो इनकी बहुत अच्छी सब्जी बनती है.
<h3> आवश्यक सामग्री - Ingredients for Watermelon Rind Curry </h3>
तरबूज के छिलके - 1.5 किग्रा तरबूज के<br/>
हरा धनियां - 2-3 टेबल स्पून, बारीक कटा हुआ<br/>
तेल - 2-3 टेबल स्पून<br/>
अदरक पेस्ट - 1 छोटी चम्मच<br/>
हरी मिर्च - 2-3 बारीक कटी हुई<br/>
हींग - 1 पिंच<br/>
जीरा - 1/4 छोटी चम्मच<br/>
लाल मिर्च - 1/4 छोटी चम्मच से कम<br/>
गरम मसाला - 1/4 छोटी चम्मच से कम<br/>
हल्दी पाउडर - 1/4 छोटी चम्मच<br/>
अमचूर पाउडर - 1/4 छोटी चम्मच<br/>
धनियां पाउडर - 1 छोटी चम्मच<br/>
नमक -3/4 छोटी चम्मच (स्वादानुसार)
<h3> विधि - How to make Watermelon Rind Curry </h3>
तरबूज के छिलके के ऊपर डार्क ग्रीन कलर के पतले छिलके को छील कर निकाल दीजिये, और मोटे हल्के ग्रीन पल्प को छोटे छोटे टुकड़ों में काट लीजिये. <br/>
<br/>
कढ़ाई में तेल डालकर गरम कीजिये, गरम तेल में जीरा डालकर भूनिये, जीरा भूनने के बाद, हींग डाल दीजिये, अदरक पेस्ट , हरी मिर्च, हल्दी पाउडर, धनियां पाउडर डालकर हल्का सा भून लीजिये, अब कटे हुये तरबूज के छिलके के टुकड़े डाल दीजिये, नमक और लाल मिर्च भी डाल दीजिये, तरबूज के छिलके के टुकड़े को मसाले के साथ 2 मिनिट भून लीजिये, टुकड़ों के ऊपर मसाले की कोटिंग आ जाय, 1/4 कप पानी डाल दीजिये और सब्जी को ढककर 5-6 मिनिट धीमी गैस पर पकने दीजिये. <br/>
<br/>
सब्जी खोलिये और चमचे से अच्छी तरह चला दीजिये, सब्जी को ढककर फिर से 5-6 मिनिट पका कर चैक कर लीजिये और चमचे से अच्छी तरह चला दीजिये, और अगर सब्जी में पानी कम हो तो 1/4 कप पानी और डाल दीजिये, इस तरह सब्जी को हर 5 मिनिट बाद चैक करते हुये पका लीजिये. जब तरबूज के छिलके नरम हों जाय सब्जी में गरम मसाला, अमचूर पाउडर और हरा धनियां डालकर मिला दीजिये. तरबूज के छिलके की सब्जी 25 मिनिट में पक कर तैयार हो जाती है. <br/>
<br/>
सब्जी को प्याले में निकाल लीजिये और ऊपर से हरा धनियां डालकर गार्निस कर दीजिये. तरबूज के छिलके की स्वादिष्ट सब्जी को चपाती, परांठे, या चावल के साथ परोसिये और खाइये. <br/>
<br/>
4-5 सदस्यों के लिये<br/>
समय 45 मिनिट्स </font>
</body>
</html>
