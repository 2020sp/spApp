<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">हरा चना पनीर मसाला</h2>
चने से आप पकवान में हर तरह का खाना बना सकते हैं, नमकीन चीले से लेकर लड्डू मिठाईयां तक. हरे चने होली से पहले पहले बाजार में अधिक दिखाई देते हैं. इनसे बने खाद्य पदार्थ सामान्य चने की अपेक्षा अधिक स्वादिष्ट होते हैं.
<h3> आवश्यक सामग्री - Ingredients for Hara Chana Paneer Curry </h3>
हरा चना - 250 ग्राम (एक कप)<br/>
पनीर -  250 ग्राम (चौकोर काट लीजिये)<br/>
तिल  - 2 टेबल स्पून<br/>
टमाटर - 4 मीडियम आकार के<br/>
अदरक - 1 इंच लम्बा टुकड़ा<br/>
हरी मिर्च - 1-2<br/>
तेल - 2-4 टेबल स्पून<br/>
हींग - 2 पिंच<br/>
जीरा - आधा छोटी चम्मच<br/>
हल्दी पाउडर - आधा छोटी चम्मच<br/>
धनिया पाउडर - 1 छोटी चम्मच<br/>
नमक - स्वादानुसार (3/4 छोटी चम्मच)<br/>
लाल मिर्च पाउडर - एक चौथाई छोटी चम्मच से कम<br/>
गरम मसाला - एक चौथाई छोटी चम्मच<br/>
हरा धनियां -2-3 टेबल स्पून (छोटा छोटा कतरा हुआ)
<h3> विधि </h3>
हरे चना साफ करके, साफ पानी से धो लीजिये. <br/>
<br/>
पनीर के चौकोर टुकड़े करके, गुनगुने पानी में नमक डाल कर डुबा कर 5 मिनिट के लिये रख दीजिये इससे पनीर मुलायम हो जाता है.   पानी से निकाल कर प्लेट में रखिये.  तवे या कढाई में थोड़ा सा तेल डालकर हल्का ब्राउन होने तक सैलो फ्राई कर लीजिये.<br/>
<br/>
तिल को तवे पर डालकर हल्का ब्राउन होने तक भून लीजिये. भुने हुये तिल, टमाटर, अदरक और हरी मिर्च को पीस कर पेस्ट बना लीजिये. <br/>
<br/>
कढ़ाई में तेल डाल कर गरम कीजिये, गरम तेल में हींग और जीरा डालिये,  जीरा तड़कने के बाद, हल्दी पाउडर, धनियां पाउडर और तिल, टमाटर मिर्च का पेस्ट डालिये, चमचे से चलाते हुये मसाले को तब तक भूनिये, जब तक कि मसाला तेल से अलग न होने लगे. मसाले में  हरे चने डालकर और थोड़ा सा आधा कप पानी डाल कर ढक कर धीमी गैस पर पकने रख दीजिये, चने नरम होने तक पका लीजिये. <br/>
<br/>
चने नरम होने के बाद, हमें तरी जितनी गाड़ी रखनी हैं उसके अनुसार, पानी डाल दीजिये, पानी में उबाल आने के बाद,  पनीर के टुकड़े और गरम मसाला डालकर मिला दीजिये, सब्जी को ढककर 2 मिनिट तक धीमी आग पर पकाइये, ताकि पनीर के अन्दर सारे मसाले जज्ब हो जाय, गैस बन्द कर दीजिये, सब्जी में थोड़ा सा हरा धनियां डालकर मिला दीजिये. <br/>
<br/>
हरे चना पनीर मसाला सब्जी तैयार है.  हरे चना पनीर मसाला सब्जी को प्याले मे निकालिये, ऊपर से कतरे हुये हरे धनिये डाल कर सजाइये.  गरमा गरम हरे चने पनीर मसाला की सब्जी चपाती, परांठां नान या चावल के साथ परोसिये और खाइये. <br/>
<br/>
इसी तरह हम हरे चने के साथ उबले हुये आलू डाल कर भी चना आलू मसाला सब्जी बना सकते हैं. <br/>
<br/>
अगर आप प्याज लहसुन पसन्द करते है तो टमाटर, अदरक, हरी मिर्च के साथ 4-5 लहसुन की कली और एक प्याज काट कर मिलाकर पेस्ट बना लीजिये.  मसाले को उसी तरह भून कर हरे चना मसाला पनीर या हरे चना आलू बनाइये.<br/>
<br/>
चार सदस्यों के लिये<br/>
समय - 30 मिनिट </font>
</body>
</html>
