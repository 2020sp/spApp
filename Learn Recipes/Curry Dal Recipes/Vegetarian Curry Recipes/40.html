<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">अमरूद की सब्जी</h2>
अमरूद का फल खाने में स्वादिष्ट और गुणकारी होता ही है लेकिन अमरूद की सब्जी का खास खट्टामिट्टा अनोखा स्वाद आपको बहुत पसंद आयेगा.
<h3> आवश्यक सामग्री - Ingredients for Amrood ki Sabzi </h3>
अमरूद - 500 ग्राम (4-5 मीडियम आकार के)<br/>
टमाटर - 2-3<br/>
हरी मिर्च - 1-2<br/>
अदरक - 1 इंच लम्बा टुकड़ा<br/>
ताजा दही - 1/4 कप<br/>
तेल - 2 टेबल स्पून<br/>
जीरा - 1/4 छोटी चम्मच<br/>
हींग - 1 पिंच<br/>
हल्दी पाउडर - 1/4 छोटी चम्मच<br/>
धनियां पाउडर - 1 छोटी चम्मच<br/>
काली मिर्च - 8<br/>
लोंग - 4<br/>
दालचीनी - एक टुकड़ा<br/>
बड़ी इलाइची - 2<br/>
लाल मिर्च - 1-2 पिंच<br/>
किशमिश और काजू - 10--10<br/>
नमक - स्वादानुसार (2/3 छोटी चम्मच)<br/>
चीनी - 2 छोटी चम्मच<br/>
हरा धनियां - एक टेबल स्पून (बारीक कतरा हुआ)
<h3> विधि - How to make Amrood Sabzi </h3>
सब्जी बनाने के लिये अमरूद एकदम पके न हों, अमरूद थोड़े सख्त हो तो ज्यादा अच्छा है. अमरूद को अच्छी तरह धोकर, पानी सुखा लीजिये. अमरूद को काट कर मीडियम आकार के टुकड़े कीजिये और बीज निकाल दीजिये. <br/>
<br/>
टमाटर धोइये, बड़े टुकड़ों में काट लीजिये. हरी मिर्च धोइये, डंठल तोड़िये. अदरक छिलिये, धोकर बड़े टुकड़ों में काट लीजिये. सारी चीजों को मिक्सर से बारीक पीस लीजिये. दही मिलाकर एक बार और मिक्सर में चला दीजिये. <br/>
<br/>
काली मिर्च, लोंग, दालचीनी और इलाइची छील कर मोटा कूट लीजिये. किशमिश के डंठल तोड़कर धो लीजिये, काजू को 2 टुकड़ों में काट लीजिये. <br/>
<br/>
कढ़ाई में तेल डालकर गरम कीजिये, गरम तेल में जीरा डालिये, जीरा भुन जाने पर हींग, कुटे मसाले, हल्दी पाउडर और धनियां पाउडर डालकर, बिलकुल हल्का सा भूनिये, टमाटर दही का पेस्ट डालिये और मसाले को 2-3 मिनिट या मसाले के दानेदार होने तक भूनिये, भुने मसाले में कटे अमरूद, लाल मिर्च पाउडर, चीनी, नमक, किशमिश और काजू डालिये और 1 मिनिट चमचे से चलाते हुये भूनिये. सब्जी को ढककर धीमी आग पर 2-3 मिनिट तक पका लीजिये, अमरूद नरम हो गये हैं. <br/>
<br/>
सब्जी में आवश्यकतानुसार या आधा कप पानी मिलाइये, उबाल आने के बाद और 2-3 मिनिट तक धीमी आग पर अमरूद की सब्जी को पकने दीजिये. अमरूद की सब्जी बन गई है, आग बन्द कर दीजिये सब्जी में आधा हरा धनियां डालकर मिला दीजिये. <br/>
<br/>
अमरूद की सब्जी (Amrud Ki Sabzi) को प्याले में निकालिये, ऊपर से हरा धनियां डालकर सजाइये. गरमा गरम अमरूद की सब्जी (Amrood Ki Sabzi) चपाती, परांठे के साथ परोसिये और खाइये. </font>
</body>
</html>
