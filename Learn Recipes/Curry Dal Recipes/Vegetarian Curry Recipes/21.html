<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">शकरकंद करी</h2>
भुनी हुई या उबली हुई शकरकंदी से बनी चाट तो आपको पसंद आती ही है, शकरकन्द से बनी सब्जी भी बहुत स्वादिष्ट होती है.
<h3> आवश्यक सामग्री - Ingredients for Shakarkand Curry </h3>
शकरकंद - 500 ग्राम<br/>
टमाटर - 2-3 ( 150 ग्राम)<br/>
हरी मिर्च - 2<br/>
दही - 1/2 कप<br/>
हरा धनियां - 2-3 टेबल स्पून (बारीक कटा हुआ)<br/>
तेल - 2-3 टेबल स्पून<br/>
जीरा - आधा छोटी चम्मच<br/>
हींग - 1 पिंच<br/>
हल्दी पाउडर - 1/4 छोटी चम्मच<br/>
धनियां पाउडर - 1 छोटी चम्मच<br/>
लाल मिर्च पाउडर - 1/4 छोटी चम्मच<br/>
गरम मसाला - 1/4 छोटी चम्मच<br/>
नमक - 1 छोटी चम्मच से थोडा़ सा ज्यादा या स्वादानुसार<br/>
अदरक पेस्ट - 1 छोटी चम्मच
<h3> विधि - How to make Sweet Potato Curry </h3>
टमाटर को धोकर बड़े टुकड़ों में काट लीजिये, हरी मिर्च के डंठल हटा कर धो लीजिये. टमाटर हरी मिर्च को मिक्सर जार में डाल लीजिये और पेस्ट बना कर तैयार कर लीजिए, अदरक को भी इनके साथ मिलाकर पीसा जा सकता है. <br/>
<br/>
दही को अच्छे से फैंट कर तैयार कर लीजिए. <br/>
<br/>
शकरकंद को अच्छी तरह से धो लीजिये, छीलिये और पानी में डाल दीजिए, सारे शकरकन्द छील कर तैयार कर लीजिये. एक शकरकंदी लीजिए इसे एक-एक इंच के मोटे टुकडों में काट लीजिए, इसी तरह से सारी शकरकंदी को काट कर तैयार कर लीजिए. <br/>
<br/>
कुकर में तेल डालकर गरम कर लीजिये, गरम तेल में जीरा भूनने पर हींग, हल्दी पाउडर, धनियां पाउडर डालकर हल्का सा भून लीजिये. टमाटर, हरी मिर्च, अदरक का पेस्ट और लाल मिर्च पाउडर डाल दीजिए. मसाले को चलाते हुए तब तक भूनिये जब तक कि उसके ऊपर तेल न तैरने लगे. <br/>
<br/>
मसाले से तेल अलग होने पर इसमें शकरकंदी के टुकड़े डाल दीजिए और इन्हें चलाते हुए 2 मिनिट के लिए भून लीजिए, भून लेने के बाद इसमें 1 से डेढ़ कप पानी डाल दीजिए, सब्जी में उबाल आने तक कुकर को ढक दीजिए. <br/>
<br/>
सब्जी में उबाल आने पर इसमें फैंटा हुआ दही डाल दीजिए और सब्जी को चलाते हुए फिर से उबाल आने तक पकाइये, अब इसमें नमक डाल कर कुकर को बंद करके एक सीटी आने तक सब्जी को पका लीजिए. कुकर में सीटी आने के बाद गैस धीमी कर दीजिए 3-4 मिनिट के लिए सब्जी को धीमी आग पर पकने दीजिए.<br/>
<br/>
गैस बंद कर दीजिए. कुकर का प्रैशर खत्म होने के बाद ढक्कन खोलकर सब्जी में गरम मसाला और थोडा़ सा हरा धनिया डालकर मिक्स कर लीजिए, सब्जी बनकर के तैयार है, सब्जी को प्याले में निकाल लीजिए और इसे चपाती, परांठे या चावल किसी के भी साथ परोसिये और खाइये.
<h3> सुझाव : </h3>
शकरकंद की सब्जी में ग्रेवी आप अपने मन अनुसार बना सकते हैं, चाहे टमाटर या सिर्फ दही से या दोनों को मिलाकर जैसे उपर बताई गई है.<br/>
<br/>
दही को सामान्य तापमान पर होना चाहिए, इससे दही फटता नही हैं.<br/>
<br/>
सब्जी में दही डालने के बाद इसे लगातार चलाना चाहिए जब तक सब्जी में उबाल न आ जाए, सब्जी में उबाल आने के बाद ही इसमें नमक डालें, अगर पहले नमक डाल देंगे तब भी दही फट सकता है.<br/>
<br/>
4 सदस्यों के लिये<br/>
समय - 20 मिनिट </font>
</body>
</html>
