<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">वेज भुरजी</h2>
सर्दियों की आहट के साथ ही बाजार में एकदम ताजी सब्जियां भी मिलने लगतीं हैं. ताजे मटर गोभी, बन्द गोभी व अन्य हरी सब्जियों से बना वेज भुरजी (Mixed Veg Bhurji) आपको और आपके परिवार को बहुत पसन्द आयेगा.
<h3> आवश्यक सामग्री - Ingredients for Mixed Veg Bhurji </h3>
फूल गोभी - 1 - 400 ग्राम (2 कप कद्दूकस किया)<br/>
पत्ता गोभी - 1 छोटा या 200 ग्राम (1 कप कद्दूकस किया)<br/>
हरी मटर - एक कप छिली हुई<br/>
शिमला मिर्च - 2<br/>
पनीर - 200 ग्राम ( एक कप कद्दूकस किया हुआ)<br/>
टमाटर - 2-3 (मीडियम आकार के)<br/>
हरी मिर्च - 1 - 2<br/>
अदरक - एक इंच का लम्बा टुकड़ा<br/>
दही - आधा कप (100 ग्राम)<br/>
तेल - 4 टेबल स्पून<br/>
जीरा - आधा छोटी चम्मच<br/>
साबूत मसाले - (10 कालीमिर्च, 4 लोंग और 2 बड़ी इलाइची छिली हुई, छोटा एक टुकड़ा दाल चीनी)<br/>
हल्दी पाउडर - आधा छोटी चम्मच<br/>
धनियां पाउडर - एक छोटी चम्मच<br/>
लाल मिर्च पाउडर - एक चौथाई छोटी चम्मच से कम (यदि आप चाहैं)<br/>
नमक - डेड़ छोटी चम्मच (स्वादानुसार)<br/>
काजू - 12 - 15 ( एक काजू को 4-5 टुकड़े करते हुये काट लीजिये)<br/>
किशमिश - 20- 25<br/>
हरा धनियां - एक टेबल स्पून (बारीक कतरा हुआ)
<h3> विधि - How to make Mixed Veg Bhurji </h3>
फूल गोभी को साफ कीजिये और बड़े टुकड़े में काट कर नमक के गरम पानी में 5 मिनिट के लिये डाल कर रख दीजिये. पानी से गोभी के टुकड़ो को निकालिये, साफ पानी से 2 बार धोइये और कद्दुकस या फूडप्रोसेसर से बारीक काट लीजिये. <br/>
<br/>
पत्ता गोभी को धो कर कद्दूकस कर लीजिये य़ा फूड प्रोसेसर में या चाकू से एकदम बारीक बारीक कतर लीजिये. <br/>
<br/>
मटर के दाने धो लीजिये. शिमला मिर्च धोकर बारीक काट लीजिये. <br/>
<br/>
टमाटर, हरी मिर्च और अदरक को बारीक पीस लीजिये. टमाटर को दही डाल कर एक बार मिक्सर को फिर से चला दीजिये ताकि वह टमाटर के मसाले में अच्छी तरह मिक्स हो जाय. साबूत मसाले दरादरा कूट लीजिये. <br/>
<br/>
कढ़ाई में 2 टेबल स्पून तेल डाल कर गरम कीजिये, गरम तेल में छिले हुये हरे मटर डाल कर, तल कर प्लेट में निकाल लीजिये. बचे हुये गरम तेल में कटे पत्ता गोभी और शिमला मिर्च कर 2-3 मिनिट फ्राई करके इन्हैं भी प्लेट में निकाल कर रख लीजिये.<br/>
<br/>
कढ़ाई में बचा हुआ 2 टेबल स्पून डालिये, तेल में जीरा डाल कर ब्राउन होने तक भूनिये, दरदरे किये मसाले डालिये, हल्का सा भूनिये, हल्दी पाउडर, धनियां पाउडर डालिये और अब पिसा हुआ मसाला डालिये. मसाले को चमचे से चला चला कर तब तक भूनिये जब तक मसाले पर तेल न तैरने लगे. <br/>
<br/>
भुने मसाले में कद्दूकस किया गया फूल गोभी डालिये, मिलाइये और ढककर, धीमी आग पर 2 मिनिट पका लीजिये. ढक्कन खोलिये, सब्जी में मटर, पत्ता गोभी , शिमला मिर्च और कद्दूकस किया हुआ पनीर डाल कर मिलाइये. नमक, काजू, किशमिश और आधा हरा धनियां डालकर मिलाइये. सब्जी 5 मिनिट तक या अच्छी तरह सब्जी से पानी सूखने तक चमचे से चलाते हुये भूनिये. गरमा गरम स्वादिष्ट वेज भुरजी तैयार है. <br/>
<br/>
वेज भुरजी (Mixed Veg Bhurji) प्याले में निकालिये और चपाती, परांठा या चावल किसी के साथ खाइये.
<h4> दूसरे तरीके से </h4>
ये सब्जियां (गोभी, पत्ता गोभी, मटर, शिमला मिर्च छोटे छोटे टुकड़ों में काटे हुये) हम माइक्रोवेव में प्याले में ढककर 3-4 मिनिट तक पका लें और कढ़ाई में भुने मसाले में सब्जी,नमक, लालमिर्च और हरा धनियां डालकर मिलायें, सब्जी को 3-4 मिनिट तक चमचे से चला चला कर भून कर पकालें. इस तरह भी वेज भुरजी बड़ा ही स्वादिष्ट बनता है. <br/>
<br/>
और भी बेहतर भुरजी बनाने के लिये आप  की मनपसन्द सब्जी यदि छूट गई हो तो इसमें शामिल कर लें और नापसन्द सब्जी यदि इस लिस्ट में हो तो हटा दें. </font>
</body>
</html>
