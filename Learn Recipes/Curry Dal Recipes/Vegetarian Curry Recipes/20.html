<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">दही वाली लौकी</h2>
हम चना दाल लौकी की करी और लौकी टमाटर की करी बना चुके हैं आज दही वाली लौकी (काश्मीरी लौकी या यखनी लौकी) बनाकर देखिये.  फैंटे हुये दही और अदरक सौफ पाउडर की तरी में तली हुई लौकी का स्वाद अन्य लौकी की करी से से एकदम अलग होता है.
<h3> आवश्यक सामग्री - Ingredients for Yakhni Lauki </h3>
लौकी - 500 ग्राम<br/>
ताजा दही- 1 कप<br/>
तेल - 2 टेबल स्पून<br/>
साबुत गरम मसाला - 1 बडी़ इलायची, ½ इंच दालचीनी, 2 लौंग, 5-6 काली मिर्च.<br/>
अदरक पाउडर - ½ छोटी चम्मच<br/>
सौंफ पाउडर - 1 छोटी चम्मच<br/>
हींग - 1 पिंच<br/>
जीरा - ½ छोटी चम्मच<br/>
हल्दी पाउडर - ¼ छोटी चम्मच<br/>
धनिया पाउडर - 1 छोटी चम्मच<br/>
हरा धनिया - 2-3 टेबल स्पून(बारीक कटा हुआ)<br/>
नमक - 1 छोटी चम्मच या स्वादानुसार<br/>
हरी मिर्च - 1 (बारीक कटी हुई)<br/>
लाल मिर्च पाउडर - ¼ छोटी चम्मच<br/>
तेल - लौकी तलने के लिए
<h3> विधि - How to make Kashmiri Doodhi Yakhni </h3>
लौकी को धोकर सुखा लीजिये, इसे छीलकर इसके डंठल काट दीजिए. लौकी को एक समान बडे़ टुकडों में 1-1/2 इंच के टुकड़े में काट कर तैयार कर लीजिए, अगर लौकी में बीज हों तो उन्हें हटा दीजिये. <br/>
<br/>
कढ़ाई में तेल डालकर गरम कीजिये, तेल के अच्छे से गरम होने पर लौकी डालिये और हल्के ब्राउन होने पर निकाल लीजिए, और बाकी बची हुई लौकी को भी इसी तरह से तल कर तैयार कर लीजिए. <br/>
<br/>
सब्जी बनाने के लिये दूसरे पैन में 1-2 टेबल स्पून तेल डाल कर गरम कीजिये, तेल गर्म होने पर इसमें जीरा और हींग डाल दीजिये, जीरा भूनने पर इसमें दरदरा कुटा हुआ गरम मसाला डाल दीजिये. हल्दी पाउडर और धनिया पाउडर डालकर भून लीजिए.<br/>
<br/>
लाल मिर्च पाउडर और दही डाल दीजिए. मसाले को धीमी आंच पर लगातार चलाते हुए तब तक भूनिये जब तक कि इसमें उबाल न आ जाए. अब इसमें सौंफ पाउडर, अदरक पाउडर, हरी मिर्च डाल दीजिए <br/>
<br/>
मसाले में अच्छे से उबाल आने पर और मसाले से तेल अलग होने तक मसाला भून लीजिये, अब इसमें आधा कप पानी डाल दीजिए और एक बार फिर से लगातार चलाते हुए तब तक पकाएं जब तक इसमें उबाल न आ जाए. ग्रेवी में उबाल आने पर इसमें नमक और थोडा़ सा हरा धनिया डाल कर मिक्स कर लीजिए. अब इस ग्रेवी में तली हुई लौकी डाल दीजिए. सब्जी को ढककर 3-4 मिनिट के लिए पकने दीजिए. <br/>
<br/>
दही लौकी सब्जी बन कर तैयार है, गैस बंद कर दीजिए और सब्जी़ को प्याले में निकाल लीजिए. दही वाली लौकी सब्जी को चपाती, परांठे या चावल किसी के भी साथ परोसिये और खाइये. <br/>
<br/>
3-4 सदस्यों के लिये<br/>
समय - 25 मिनिट </font>
</body>
</html>
