<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कमल ककड़ी आलू वड़ी</h2>
कमल ककड़ी आलू और साथ में अमृतसरी वड़ी डालकर, पनीर ग्रेवी के साथ बनी सब्जी बहुत ही स्वादिष्ट लगती हैं. इस सब्जी को किसी भी स्पेशल अवसर पर बनाकर परोसा जा सकता है.
<h3> आवश्यक सामग्री - Ingredients for Kamal Kakdi Alu Curry Sabzi </h3>
कमल ककड़ी - 2 (300 ग्राम)<br/>
आलू - 2 बड़े आकार के ( 250 ग्राम)<br/>
टमाटर - 4 (200 250 ग्राम)<br/>
हरी मिर्च - 2<br/>
अदरक - 1 इंच टुकड़ा<br/>
पनीर - एक टुकड़ा 2" - 2.5" (70-75 ग्राम)<br/>
अमृतसरी उरद दाल मसाला वड़ी - 1<br/>
हरा धनियां - 2-3 टेबल स्पून, बारीक कटा हुआ<br/>
तेल - 2-4 टेबल स्पून<br/>
धनियां पाउडर - 1 छोटी चम्मच<br/>
नमक - 1 छोटी चम्मच<br/>
हल्दी पाउडर - 1/4 छोटी चम्मच<br/>
हींग - 1 पिंच<br/>
जीरा - 1/4 छोटी चम्मच<br/>
लाल मिर्च पाउडर - 1/4 छोटी चम्मच<br/>
गरम मसाला - 1/4 छोटी चम्मच
<h3> विधि- How to make Bhee Aloo Wadi Masala Recipe </h3>
कमल ककड़ी को छील कर दोंनों ओर से डंठल हटा दीजिये, और पतले गोल टुकड़ों में काट लीजिये, कटे हुये टुकड़े पानी में डालिये और अच्छी धोकर निकाल लीजिये. <br/>
<br/>
टमाटर को धोकर, बड़े टुकड़ों में काट लीजिये,   हरी मिर्च धोइये, डंठल तोड़ दीजिये, अदरक छीलकर धो लीजिये और टुकड़ों में काट लीजिये ताकि अच्छी तरह पीस सके. टमाटर के टुकड़े, हरी मिर्च और अदरक के टुकड़े मिक्सर जार में डालिये और बारीक होने तक पीस लीजिये, पनीर को तोड़ कर इसी मसाले में डालकर फिर से पीस कर सारे मसाले के साथ बारीक कर लीजिये. <br/>
<br/>
सब्जी बनाने के लिये कुकर गरम कीजिये, कुकर गरम होने पर तेल डालिये और तेल गरम होने पर जीरा डालिये, जीरा भुनने पर हींग डाल दीजिये, हल्दी पाउडर और धनियां पाउडर भी डाल दीजिये, मसाले को थोड़ा सा भून लीजिये. अब पिसा हुआ मसाला डालिये, लाल मिर्च भी डाल कर मिला दीजिये, मसाले को चलाते हुये मीडियम गैस पर तब तक भूनिये  जब तक कि मसाले के ऊपर तेल न तैरने लगे. जब तक मसाला तैयार होता है, तब तक आलू छील कर, बड़े टुकड़े में काट लीजिये. <br/>
<br/>
जब मसाले पर तेल तैरने लगे तो मसाला भुन कर तैयार है, अमृतसरी मसला वड़ी को तोड़कर मसाले में डाल कर मिला दीजिये, अब कटी हुई कमल ककड़ी और कटे आलू डाल दीजिये, नमक और गरम मसाला भी डाल दीजिये, और मसाले में मिलाते हुये 2 मिनिट तक भून लीजिये.  सब्जी में 1.5 कप पानी डाल दीजिये, कुकर का ढक्कन बन्द कर दीजिये.  कुकर में 1 सीटी आने के बाद गैस धीमी कर दीजिये और सब्जी को 2-3 मिनिट तक धीमी गैस पर पकने दीजिये, गैस बन्द कर दीजिये, और कुकर खुलने का इन्तजार कीजिये.<br/>
<br/>
कुकर खुलने पर सब्जी पक कर तैयार है, सब्जी में आधा हरा धनियां डालकर मिला लीजिये और प्याले में निकाल लीजिये. बचा हुआ हरा धनियां सब्जी के ऊपर  डालकर सब्जी की गार्निस कर दीजिये.<br/>
<br/>
कमल ककड़ी आलू की सब्जी चपाती, परांठे या चावल के साथ परोसिये और खाइये.
<h3> सुझाव: </h3>
कमल ककड़ी आलू की सब्जी में हमने ग्रेवी पनीर डाल कर बनाई है, ग्रेवी को आप अपने पसन्द के अनुसार बना सकते हैं, ग्रेवी के लिये काजू ले सकते हैं, खसखस ले सकते हैं, तिल ले सकते हैं, नारियल ले सकते हैं, बेसन ले सकते हैं, सादा ग्रेवी टमाटर की या प्याज डालकर बना सकते है, ग्रेवी की जानकारी के लिये "How to make gravies in various way "आर्टीकल को पढ़ सकते हैं इसमें ग्रेवी बनाने के लिये अच्छी जानकारी दी हुई है. <br/>
<br/>
4 -6  सदस्यों के लिये<br/>
समय - 40 मिनिट </font>
</body>
</html>
