<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">बैगन करी</h2>
बिना बीज वाले बैंगन को मेरीनेट करके बनी बैगन करी का जबाब नहीं. बैंगन के लिये करी अपने स्वाद के अनुसार बनाई जा सकती है, आज हम ये करी मूंगफली के दानों से बना रहे हैं, मूंगफली के दानों की तरी में तैरते नरम मुलायम बैगन का स्वाद आपको बहुत पसन्द आयेगा.
<h3> आवश्यक सामग्री - Ingredients for Eggplant Curry </h3>
बैगन - 500 ग्राम ( बड़े बैगन, बिना बीज वाले)
<h4> बैगन को मैरीनेट करने के लिये मसाला </h4>
दही - 3 -4 टेबल स्पून<br/>
बेसन - 2 टेबल स्पून<br/>
नमक - 1/4 छोटी चम्मच<br/>
गरम मसाला - एक चौथाई छोटी चम्मच<br/>
तेल - बैगन तलने के लिये
<h4> करी के लिये मसाला </h4>
टमाटर - 3-4<br/>
हरी मिर्च - 1 या 2<br/>
अदरक - 1 इंच लम्बा टुकड़ा<br/>
छिले मूंगफली दाना - 2 टेबल स्पून<br/>
ताजा दही -  1/4 कप<br/>
तेल - 2 - 3 टेबल स्पून<br/>
हींग - 1 पिंच<br/>
जीरा - आधा छोटी चम्मच<br/>
हल्दी पाउडर - 1/4 छोटी चम्मच<br/>
धनियां पाउडर - 1 छोटी चम्मच<br/>
लाल मिर्च - एक चौथाई छोटी चम्मच से कम<br/>
नमक - स्वादानुसार (3/4 छोटी चम्मच)<br/>
गरम मसाला -   1/4  छोटी चम्मच<br/>
हरा धनियां - 2-3 टेबल स्पून (बारीक कतरा हुआ)
<h3> विधि - How to cook Baingan Curry </h3>
बैगन को धोइये, छीलिये और पानी में डुबा दीजिये. <br/>
<br/>
बैगन को मैरीनेट करने के लिये मसाला तैयार कीजिये: एक प्याले में फैटा हुआ दही, बेसन, नमक और गरम मसाला निकालिये और अच्छी तरह मिला लीजिये. बैगन के चौकोर 1 1/2 इंच *1 1/2 (मध्यम आकार) के टुकड़े काट लीजिये. बैगन के टुकड़े मसाले में डाल कर अच्छी तरह मिला कर 15- 20 मिनिट के लिये रख दीजिये. <br/>
<br/>
बैगन मेरीनेट हो गये हैं, अब हम इन्हैं तलेंगे,  कढ़ाई में तेल डाल कर गरम कीजिये, गरम तेल में बैगन का एक एक टुकड़ा उठाकर डालिये, 6-7 टुकड़े या जितने टुकड़े तेल में एक बार में तले जा सकें डाल दीजिये, बैगन के टुकड़ों को मीडियम आग पर पलट पलट कर हल्का ब्राउन होने तक तल कर प्लेट में निकाल लीजिये, सारे बैगन के टुकड़े इसी तरह तल कर प्लेट में निकाल लीजिये. <br/>
<br/>
बैगन के लिये तरी तैयार करते हैं: टमाटर धोइये, बड़े टुकड़े में काट लीजिये, हरी मिर्च के डंठल तोड़ कर धो लीजिये, अदरक छील कर धोइये, बड़े टुकड़े कर लीजिये. मूंगफली के भुने छिले दाने. सारी चीजें मिक्सर से एकदम बारीक पीस लीजिये. <br/>
<br/>
बैगन के लिये तरी तैयार कीजिये: कढ़ाई में 2 -3 टेबल स्पून तेल बचा कर गरम कीजिये. आग बिलकुल धीमी रखिये, गरम तेल में हींग और जीरा डालिये, जीरा भुनने पर हल्दी पाउडर, धनियां पाउडर डालिये और अब टमाटर मूंगफली दाने का पिसा हुआ मसाला डालिये, लाल मिर्च डाल कर मसाले को तब तक भूनिये जब तक कि मसाले के ऊपर तेल न तैरने लगे. दही को फैट कर भुने मसाले में डालिये और चमचे से चलाते हुये, मसाले के ऊपर तेल तैरने तक भूनिये. मसाला भुनने के बाद तले हुये बैगन के टुकड़े डाल कर मिला दीजिये. <br/>
<br/>
तरी को जितनी गाड़ी या पतली रखना चाहते हैं, उसके अनुसार(1 - 1 1/2 कप) पानी और नमक मिलाइये, तरी में उबाल आने तक चमचे से चलाते हुये पकाइये, गरम मसाला डालिये और अब सब्जी को ढककर, धीमी आग पर 5-6 मिनिट तक पकने दीजिये, सारे मसाले बैगन के अन्दर चले गये हैं, आग बन्द कर दीजिये. आधा कतरा हुआ हरा धनियां सब्जी में मिला दीजिये, बैगन करी तैयार है. <br/>
<br/>
बैगन करी को प्याले में निकालिये, सब्जी के ऊपर हरा धनियां डालकर सजाइये. गरमा गरम बैगन करी चपाती, परांठे या चावल के साथ परोसिये और खाइये. <br/>
<br/>
अगर आप प्याज पसन्द करते हैं, तब 1-2 प्याज छोटा छोटा काट लीजिये और जीरा भुन जाने के बाद तेल में प्याज डालकर गुलाबी होने तक भून लीजिये और अब क्रम से उसी तरह सारे मसाले डालकर बैगन तरी तैयार कर लीजिये. <br/>
4-5 सदस्यों के लिये<br/>
समय - 50 मिनिट </font>
</body>
</html>
