<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">कटहल करी</h2>
शाम को डिनर के लिये यदि आप कोई विशेष करी बनाना चाहें तो कच्चे कटहल की करी (Raw Jackfruit Curry ) बनाकर देखिये. <br/>
<br/>
सब्जी के लिये हमेशा कच्चा सफेद रग का कटहल ही लीजिये. कटहल की तरी आप कई प्रकार से बना सकते हैं, जैसे खस खस की तरी, टमाटर और दही की तरी या मक्खन मलाई की तरी (How to make Tari for Curry). लेकिन आज हम काजू की तरी के साथ कटहल बनायेंगे.  आइये कटहल की तरी वाली सब्जी बनाना शुरू करें.
<h3> आवश्यक सामग्री - Ingredients for Raw Jackfruit Curry </h3>
कटहल - 400 ग्राम<br/>
काजू - 50 ग्राम ( 25 - 30)<br/>
टमाटर - 300 ग्राम ( 4-5 )<br/>
हरी मिर्च - 2-3<br/>
अदरक - 1 इंच लम्बा टुकड़ा<br/>
रिफाइन्ड तेल - 2-3 टेबल स्पून<br/>
हींग - 1-2 पिंच<br/>
जीरा - आधा छोटी चम्मच<br/>
हल्दी पाउडर - एक चौथाई छोटी चम्मच<br/>
धनियां पाउडर - एक छोटी चम्मच<br/>
लाल मिर्च पाउडर - एक चौथाई छोटी चम्मच<br/>
नमक - स्वादानुसार ( एक छोटी चम्मच)<br/>
गरम मसाला - एक चौथाई छोटी चम्मच<br/>
हरा धनियां - एक टेबल स्पून (बारीक कतरा हुआ)
<h3> विधि - How to make Raw Jackfruit Curry </h3>
कटहल का छिलका तो दुकान दार से ही उतरवा कर कटहल लाइये. कटहल को धोइये, हाथों को थोड़ा सा तेल लगाकर चिकना कीजिये. कटहल के 1 या 2 इंच के टुकड़े काट लीजिये. <br/>
<br/>
कटहल के टुकड़े कुकर में डालिये और आधा गिलास पानी और एक चौथाई चम्मच नमक डालकर, एक सीटी आने तक उबाल लीजिये, इन्हैं हम माइक्रोवेव में भी उबाल सकते हैं. उबाले हुये कटहल के टुकडों से पानी बिलकुल हटा दीजिये. कटहल के बीजों से छिलके छील कर निकाल दीजिये.
<h3> तरी : </h3>
हरी मिर्च के डंठल तोड़िये, अदरक छीलिये और धो लीजिये, टमाटर भी धोकर साफ कर लीजिये और इन सबको मिक्सर से पीस कर पेस्ट तैयार कर लीजिये. <br/>
<br/>
काजू को गरम पानी में आधा घंटे के लिये भिगो दीजिये.  भीगे हुये काजू बारीक पीस कर पेस्ट तैयार कर लीजिये. <br/>
<br/>
कड़ाई में तेल डाल कर गरम कीजिये.  आग धीमी कर लीजिये. गरम तेल में हींग और जीरा डालिये, जीरा हल्का ब्राउन होने पर, हल्दी पाउडर, धनियां पाउडर और पिसा हुआ काजू का पेस्ट डालिये, 2-3 मिनिट भूनिये, टमाटर, हरी मिर्च, अदरक का पेस्ट डालिये, मसाले को जब तक भूनिये तब तक कि मसाला के ऊपर तेल न तैरने लगे. <br/>
<br/>
भुने हुये मसाले में उबाले हुये कटहल के टुकड़े डाल कर 2 मिनिट भून लीजिये. आवश्यकतानुसार पानी (एक गिलास पानी) डालिये. नमक और लाल मिर्च भी डाल कर मिला दीजिये.  उबाल आने के बाद, ढककर सब्जी को 4 -5 मिनिट तक एकदम धीमी आग पर पकने दीजिये, ताकि सारे मसाले कटहल के अन्दर तक चले जायं, आग बन्द कर दीजिये, गरम मसाला और हरा धनियां डाल कर कटहल करी में मिलाइये. <br/>
<br/>
कटहल करी (Raw Jackfruit Curry)  तैयार है.  सब्जी को प्याले में निकालिये और थोड़ा सा हरा धनियां ऊपर से डाल कर सजाइये.  कटहल की गरमा गरम सब्जी चपाती, नान, परांठे या चावल किसी के साथ परोसिये और खाइये. </font>
</body>
</html>
