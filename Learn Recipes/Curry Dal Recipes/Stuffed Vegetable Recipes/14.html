<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">भरवां तोरई </h2>
तोरई (Turai) की सब्जी बहुत ही पौष्टिक होती है, लेकिन तोरई खाना सभी नहीं पसन्द करते. बच्चे तो बिलकुल नहीं. परन्तु भरवां तोरई (stuffed zucchini ) बड़ी स्वादिष्ट बनती हैं, ये तोरई सभी को पसन्द आयेंगी, चलिये आज हम भंरवा तोरई (stuffed Toorai) बनाते हैं.
<h3>आवश्यक सामग्री - Ingredients for Stuffed Torai Recipe</h3>
तोरई -500 ग्राम ( छोटी छोटी ताजी तोरई )<br/>
तेल - 3-4 टेबिल स्पून<br/>
हींग - एक पिंच<br/>
जीरा = 1/4 छोटी चम्मच<br/>
सोंफ पाउडर - 2 छोटी चम्मच<br/>
धनियां पाउडर - 2 छोटी चम्मच<br/>
लाल मिर्च पाउडर - 1/4 छोटी चम्मच<br/>
हल्दी पाउडर -आधा छोटी चम्मच<br/>
अमचूर पाउडर —आधा छोटी चम्मच<br/>
गरम मसाला — एक चौथाई छोटी चम्मच<br/>
नमक — स्वादानुसार ( 3/4 चम्मच )
<h3> विधि - Hpw to make Stuffed Torai Recipe</h3>
तोरइयों को अच्छी तरह धो लें. अब इनको छील लीजिये और दोनों ओर से डन्ठल काट लीजिये. छीलने के बाद तोरइयों को इस तरह काट लीजिये कि वह दूसरी तरफ से जूड़ी रहें. ( चित्र में देख सकेंगे ). <br/>
<br/>
हींग को छोड़कर सारे मसाले एक प्लेट में निकाल कर मिला लीजिये. कटी हुई तोरइयों में थोड़ा थोड़ा मसाले भरते जायें. मसाला इतना भरें कि यह मसाला सारी तोरइयों में भर जाय. <br/>
<br/>
कढ़ाई में तेल डाल कर गरम करें. गरम तेल में हीग और जीरा डाल दीजिये. मसाले भरी तोरइयों को तेल में लगा दें और 5 मिनिट ढक कर पकने दीजिये. ढक्कन खोलें, तोरइयों को चिमटे की सहायता से पलटें. 2 मिनिट और ढककर पकालें. अब ढक्कन खोलकर देखें कि बीच में रखी तोरई पक गयीं हैं, यदि नहीं पकी हों तो पलट कर 1-2 मिनिट और पकालें. पकी हुई तोरई प्याले में निकाल कर रखें, और किनारे लगी हुई तोरइयों को बीच में कर दें. 1-2 मिनिट तक पलट कर पकायें और प्याले में निकाल लीजिये. <br/>
<br/>
भरवां तोरई तैयार है. गरमा गरम भरवां तोरई की सब्जी (stuffed Torai) परांठे, नान और चपाती किसी के साथ परोसिये और खाइये. <br/>
<br/>
6 लोगों के लिये.<br/>
समय:  आधा घंटा </font>
</body>
</html>
