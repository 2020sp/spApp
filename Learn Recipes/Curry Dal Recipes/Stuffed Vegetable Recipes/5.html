<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">शाही भरवां टिन्डा </h2>
टिन्डे में कट लगा कर भरवां टिन्डे हम बना चुके है आज टिन्डे को खोखला करके इनमें पनीर भरकर शाही भरवां टिन्डे बना रहे हैं. यह सब्जी पार्टी, त्यौहार या किसी खास अवसर पर बनाई जा सकती है.
<h3>आवश्यक सामग्री - Ingredients for Shahi Tinda Recipes</h3>
टिन्डा - 8 मध्यम आकार के (400 ग्राम)<br/>
तेल - 2 बडे़ चम्मच<br/>
काजू - 6-7<br/>
किशमिश - 10-12<br/>
पनीर - 50 ग्राम<br/>
हरा धनिया - 2-3 बडे़ चम्मच (बारीक कटा हुआ)<br/>
लाल मिर्च पाउडर - ¼ छोटी चम्मच<br/>
गरम मसाला पाउडर - ¼ छोटी चम्मच<br/>
हींग - 1 पिंच<br/>
जीरा - ¼ छोटी चम्मच<br/>
अमचूर पाउडर - ¼ छोटी चम्मच<br/>
हल्दी पाउडर - ¼ छोटी चम्मच<br/>
हरी मिर्च - 2 (बारीक कटी हुई)<br/>
अदरक का पेस्ट - 1 छोटी चम्मच<br/>
नमक - 1 छोटी चम्मच<br/>
धनिया पाउडर - 1 छोटी चम्मच<br/>
सौंफ पाउडर - 1 छोटी चम्मच
<h3> विधि - How to make Tinda Stuffed with Paneer</h3>
टिन्डे अच्छी तरह धो लीजिये, धोने के बाद इन्हें छीलकर डंठल काट कर हटा दीजिए, अब पीलर की मदद से टिन्डे के बीच में से गुदा निकाल लीजिए और गुदे को अलग प्याले में रख लीजिए. सभी टिन्डों को इसी तरह से बीच में से खोखला करके तैयार कर लीजिए.<br/>
<br/>
टिन्डे के लिए स्टफिंग बनाकर तैयार कर लीजिये:<br/>
<br/>
पैन में दो छोटी चम्मच तेल डालकर गरम कीजिये, तेल के गरम होने पर इसमें हींग और जीरा डालिये, जीरा भूनने पर हल्दी पाउडर, धनियां पाउडर डालिये और मसाले को हल्का सा भून लीजिए. टिन्डे से निकला हुआ गुदा इस मसाले में डाल दीजिए, कटी हरी मिर्च, अदरक का पेस्ट, सौंफ पाउडर, अमचूर पाउडर, लाल मिर्च, गरम मसाला और नमक सभी चिजों को अच्छे से मिलाते हुए भून लीजिये, मसाले में क्रम्बल किया हुआ पनीर भी डाल कर मिला दीजिए, और अब कटे हुए काजू और किशमिश भी इसमें डाल दीजिए. सभी चिजों को मिक्स करते हुए 1-2 मिनिट के लिए भून लीजिए.<br/>
<br/>
स्टफिंग बनकर तैयार है, गैस बंद कर दीजिए और इसमें थोडा़ कटा हुआ हरा धनिया भी डाल दीजिए और मिक्स कर लीजिए. स्टफिंग को प्याले में निकाल लीजिए और इसे ठंडा होने दीजिए.<br/>
<br/>
स्टफिंग ठंडी होने के बाद इसे टिन्डों में भरना शुरू कीजिए एक टिन्डा लीजिए चम्मच की मदद से स्टफिंग को खोखले किये गये टिन्डों भर दीजिये.<br/>
<br/>
पैन में तेल डालकर गरम कीजिए, तेल गरम होने पर टिन्डों को एक-एक करके पैन में रखते जाएं. टिन्डों को ढककर मध्यम आंच पर 3-4 मिनिट के लिए पकने दीजिए इसके बाद चैक कीजिए और पलट दीजिए ताकी यह चारों ओर से पक जाएं
पलटने के बाद इन्हें 3-4 मिनिट के लिये दुबारा ढककर पकायें. ढक्कन खोलकर फिर से चैक करते हुए टिन्डों को पलट-पलट कर चारों ओर से पकायें. भरवां टिन्डों को पकने में लगभग 15 मिनिट का समय लगता है, हर 3-4 मिनिट में टिन्डे को चैक करना है और थोड़ा थोड़ा घुमाते रहना है, भरवां टिन्डे बनकर तैयार हो गये हैं.<br/>
<br/>
शाही भरवां टिन्डों को प्याले में निकाल लीजिये और परांठे , चपाती, नान, चावलों के साथ परोसिये और खाइये.<br/>
<br/>
3-4 सदस्यों के लिये<br/>
समय - 30 मिनिट </font>
</body>
</html>
