<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">भरवां टिन्डे </h2>
सब्जियों में भरवां सब्जिया सभी को पसंद आती हैं, जब भी कुछ स्पेशल खाना हो भरवां टिन्डे बनायें. भरवां टिन्डे दो तरह से बनाये जाते हैं. टिन्डे में ऊपर से कट लगा कर मसाले भर कर भरवां मसाला टिन्डे और टिन्डे को खोखला करके मावा, मेवा और मसाला भर कर शाही भरवां टिन्डे.  आज हम जल्दी से बनने वाले  मसाला भरवां टिन्डे बनायेंगे. <br/>
<br/>
आइये भरवां मसाला टिन्डे बनाना शुरू करते हैं.
<h3>आवश्यक सामग्री - Ingredients for Bharwa Tinda</h3>
छोटे छोटे टिन्डे -  500 ग्राम या 10-12 टिन्डे मीडियम आकार के<br/>
तेल -  2- 3 टेबल स्पून<br/>
हींग -   1 पिन्च<br/>
हल्दी -  1/2 छोटी चम्मच<br/>
लाल मिर्च पाउडर -  1/4  छोटी चम्मच<br/>
अमचूर पाउडर -  1/2 छोटी चम्मच<br/>
गरम मसाला -   1/4 छोटी चम्मच<br/>
धनियाँ पाउडर -  2 छोटी चम्मच<br/>
सोंफ पाउडर -  2 छोटी चम्मच<br/>
जीरा पाउडर - 1 छोटी चम्मच<br/>
हरी मिर्च -  2 ( बारीक कतरी हुई )<br/>
नमक -  स्वादानुसार या 3/4 छोटी चम्मच<br/>
हरा धनियाँ -   2 टेबल स्पून ( बारीक कटा हुआ )
<h3> विधि - How to make Bharwa Tinda</h3>
भरवां टिन्डे बनाने के लिये यह ध्यान रखें कि सभी टिन्डे मध्यम  और लगभग एक ही साइज के हों. <br/>
<br/>
सबसे पहले टिन्डे अच्छी तरह धो लीजिये. धोने के बाद टिन्डे छील लीजिये. अब टिन्डे में ऊपर से दो कट लगा लीजिये. टिन्डों को ऊपर की ओर से प्लस के आकार में कट इस तरह लगाईये  कि टिन्डे का निचला हिस्सा जुड़ा रहे. <br/>
<br/>
टिन्डे में भरने के लिये मसाला तैयार कीजिये:  एक प्याले में सारे मसाले डाल कर अच्छी तरह मिला लीजिये.  मसाले को जितने टिन्डे हैं उतने बराबर भागों में बाँट लीजिये. <br/>
<br/>
एक टिन्डा उठाइये, चम्मच से एक भाग मसाला टिन्डे के कटे हुये भाग को खोल कर भर दीजिये, मसाले को चम्मच से अच्छी तरह दबा दीजिये.  एक एक करके सारे टिन्डे भर कर प्लेट में रख लीजिये.<br/>
<br/>
कढ़ाई में तेल डालकर गरम कीजिये,  और मसाले भरे टिन्डे एक एक करके उसमें लगा दीजिये.  धीमी आग पर ढक कर 5-6 मिनट तक पकने दीजिये.   पांच मिनट बाद ढक्कन खोल कर टिन्डों को एक एक करके पलट दीजिये.  पलटने के बाद इन्हें 5-6 मिनिट के लिये दुबारा ढककर पकायें.  ढक्कन खोलकर देखें कि यदि कोई टिन्डा आपको कम पका हुआ लगता है तो उसे कढ़ाई के बीच में कर दें और बीच बालों टिन्डों को किनारे की तरफ कर दें. इस तरह टिन्डों को पलट कर 2 -3 मिनिट और पकायें. भरवां टिन्डे बनकर तैयार हो गये हैं. <br/>
<br/>
भरवां टिन्डों को प्याले में निकाल लीजिये और हरे धनिये को ऊपर से डाल कर सजाइये. भरवां टिन्डे पराठे , चपाती, नान के साथ परोसिये और खाइये. <br/>
<br/>
चार सदस्यों के लिये <br/>
समय 40 मिनिट </font>
</body>
</html>
