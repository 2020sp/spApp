<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">बेसन की भरवां मिर्च </h2>
क्या आपका कभी कभी तीखा खाने का मन करता है? भरवां मिर्ची का साथ आपके खाने का स्वाद दोगुना कर देता है. आईये आज हम बेसन की भरवां मिर्च (Besan Bhari Hari Mirch) बनायें. बेसन की भरवां मिर्च, एक हफ्ते तक, फ्रिज में रख कर खाई जा सकती हैं.
<h3>आवश्यक सामग्री - Ingredients for Besan Stuffed Mirch</h3>
हरी मोटी वाली मिर्च - 125 ग्राम (10 मिर्च)<br/>
बेसन - 1/4 कप<br/>
तेल - 4 टेबिल स्पून<br/>
हींग - 2 पिंच<br/>
जीरा - 1/2  छोटी चम्मच<br/>
हल्दी पाउडर --1/2 छोटी चम्मच<br/>
धनियां पाउडर - 2 छोटी चम्मच<br/>
सोंफ पाउडर - छोटी चम्मच<br/>
गरम मसाला - 1/4- 1/2 छोटी चम्मच<br/>
अमचूर पाउडर - 1/2 छोटी चम्मच<br/>
नमक - स्वादानुसार ( 3/4 छोटी चम्मच )
<h3> विधि - How to make Besan Stuffed Hari  Mirch</h3>
मिर्चों को धो कर डंठल तोड़ लीजिये. मिर्च को लम्बाई में एक साइड से लम्बाई में इस तरह काट लीजिये, कि दूसरी ओर जुड़ी रहे, सारी मिर्च काट कर तैयार कर लीजिये. <br/>
<br/>
कढ़ाई में 2 टेबल स्पून तेल डालकर गरम कीजिये. हींग, जीरा डाल दीजिये. जीरा ब्राउन होने के बाद, हल्दी पाउडर और बेसन डाल कर धीमी गैस पर हल्का ब्राउन होने तक भूनिये, धनियां पाउडर, सोंफ पाउडर डालकर और थोड़ा सा भून लीजिये, गैस बन्द कर दीजिये, मसाले में अमचूर पाउडर, गरम मसाला और नमक मिलायें. मिर्च में भरने के लिये मसाला तैयार है, स्टफिंग तैयार है. <br/>
<br/>
कटी हुई मिर्चों में मसाला भर लीजिये. एक मिर्च को हाथ में उठायें कटे हुये भाग से खोलिये और चम्मच से मसाला भर कर दबाकर रख लीजिये, सारी मिर्च भरकर तैयार कर लीजिये.<br/>
<br/>
कढ़ाई में बचा हुआ तेल डाल कर गरम कीजिये. मसाले भरी मिर्चें तेल में लगा कर रखें और ढककर 2-3 मिनिट धीमी गैस पर पकाइये. ढक्कन खोलिये और मिर्च को पलट दीजिये, बीच में रखी हुई मिर्चें जल्दी सिक जाती हैं. उन्है चिमटे की सहायता से पलट कर सेकें, और निकाल कर प्लेट में रख लें. बची हुई मिर्चों को बीच में कर दें, अलट पलट कर सेकें और प्लेट में निकाल कर रख लें ( मिर्चों को भूरी होने तक सेंके ). लीजिये आपकी बेसन की भरवां मिर्च (Besan ki Hari Mirchi ) तैयार हैं. अब आप गरम गरम खाने के साथ तीखी मसाले दार मिर्च खाइये और सभी को खिलाइये. </font>
</body>
</html>
