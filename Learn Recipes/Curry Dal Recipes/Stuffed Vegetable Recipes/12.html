<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">भरवां परवल </h2>
भरवां सब्ज़ी साधारण तरीके से बनी सब्जियों से अधिक पसन्द की जाती हैं आईये आज हम भरवां परवल की सब्जी (Stuffed Parwal) बनाये
<h3>आवश्यक सामग्री - Ingredients for Stuffed Parwal Recipe</h3>
परवल - 300 ग्राम ( 10 - 12)<br/>
तेल    -   2 टेबिल स्पून<br/>
हींग - 1 पिंच<br/>
जीरा    -  आधा छोटी चम्मच<br/>
हरी मिर्च  -  2-3 ( बारीक कटी हुई )<br/>
हल्दी पाउडर   -  आधा छोटी चम्मच<br/>
धनियां पाउडर   -   एक छोटी चम्मच<br/>
सोंफ पाउडर - 2 पाउडर<br/>
लाल मिर्च    -   एक चौथाई छोटी चम्मच<br/>
अमचूर पाउडर  - आधा  छोटी चम्मच<br/>
गरम मसाला   -  एक चौथाई छोटी चम्मच<br/>
हरा धनियां  -   1 टेबिल स्पून ( बारीक कटा हुआ )<br/>
नमक  -   स्वादानुसार ( आधा छोटी चम्मच )
<h3> विधि - How to make Stuffed Parwal Recipe</h3>
परवल को छील लें और दोनों तरफ के डंठल काट लें.  छिले हुये परवलों को लम्बाई में एक तरफ से काटें और दूसरी तरफ जुड़ा रहने दें. चाकू की सहायता से  परवल के अन्दर से गूदा निकाल कर प्लेट में रख लें और परवल दूसरी प्लेट में रख लें. <br/>
<br/>
एक कढ़ाई में आधा टेबिल स्पून तेल डाल कर गरम करें. गरम तेल में जीरा डाल दें.  हींग और जीरा भुनने के बाद हल्दी पाउडर, हरी मिर्च, सोंफ पाउडर, धनियां पाउडर और इसके बाद परवल का गूदा डाल कर 2 मिनिट तक भूनें, लालमिर्च पाउडर, गरम मसाला, अमचूर पाउडर और नमक डाल कर सबको अच्छी तरह मिला कर 3-4 मिनिट तक भून लें. गैस बन्द कर दें. यह परवल के अन्दर भरने के लिये मसाला तैयार है. <br/>
<br/>
मसाले के ठंडा होने के बाद उसमें हरा धनियां मिला लें.  अब एक परवल उठायें, उसे खोले और उसमें अच्छी तरह दबा कर मसाला भर दें इसे प्लेट में रख लें, अब दूसरा, सारे परवल मसाला भर कर तैयार कर लीजिये. सारे परवल भरकर तैयार हैं. <br/>
<br/>
भरे हुये परवल पकाने के लिये. कढ़ाई में 2 टेबिल स्पून तेल डाल कर गरम करें. ( गैस धीमी कर दें ) गरम तेल में परवल अच्छी तरह से लगा दे, और ढककर 5-6 मिनिट के लिये पकने दें. <br/>
<br/>
अब कढ़ाई का ढक्कन खोलें और परवलों को चिमटे की सहायता से पलट कर दुबारा 5 मिनिट के लिये ढककर धीमी गैस पर पकने दें.  कढ़ाई का ढक्कन खोल कर देंखें यदि बीच से जो परवल पक गये हैं वे प्लेट में निकाल कर रखें, और किनारे वाले परवल बीच में कर दें.  ये परवल 2-3 मिनिट में पक जायेंगे अब उन्हैं भी प्लेट में निकाल लें. <br/>
<br/>
आपकी भरवां परवल की सब्जी (Stuffed Parwal) तैयार है.  सब्जी के उपर हरा धनियां डाल कर सजायें, और परांठे, चपाती या नान के साथ परोंसे और खाइये.<br/>
<br/>
समय:  40 मिनिट<br/>
चार लोगों के लिये </font>
</body>
</html>
