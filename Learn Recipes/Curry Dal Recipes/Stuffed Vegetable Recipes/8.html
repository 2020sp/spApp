<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">भरवां टमाटर </h2>
भरवां सब्जियों का स्वाद कुछ तो कुछ अलग ही होता हैं. जब कभी भी आपका किसी भरवां विशेष बनाने के लिये मन करे तो भरवां टमाटर बनाकर देखिये. ये बड़े स्वादिष्ट बनते हैं.
<h3>आवश्यक सामग्री - Ingredients for stuffed Tomato</h3>
टमाटर - 8 -10(मीडियम आकार के)<br/>
पनीर - 100 ग्राम<br/>
आलू - 2 उबले हुये (यदि आप चाहें)<br/>
हरी मिर्च - 1 (बारीक कतर लीजिये)<br/>
अदरक - 1 इंच लम्बा टुकड़ा (कद्दूकस कर लीजिये)<br/>
नमक - स्वादानुसार ( 3/4 छोटी चम्मच)<br/>
लाल मिर्च - 1/4 छोटी चम्मच से कम<br/>
गरम मसाला - 1/4 छोटी चम्मच से कम<br/>
काजू - 10 -12 (एक काजू को 6-7 टुकड़े करते हुये काट लीजिये)<br/>
किसमिस - 15 - 20 (डंठल तोड़कर, धो लीजिये)<br/>
हरा धनियां - 2 टेबल स्पून ( बारीक कतरा हुआ)<br/>
जीरा - एक चौथाई छोटी चम्मच<br/>
तेल - 2 टेबल स्पून
<h3>
विधि - How to make Stuffed Tomato Recipe</h3>


टमाटर को धोइये और ऊपर की तरफ से चाकू से चार कट लगाते हुये एक कैप की तरह उसे हटा लीजिये, इस कैप को प्लेट में रखिये, टमाटर के अन्दर से चाकू की सहायता से पल्प निकाल दीजिये, पल्प निकले हुये टमाटर को उसकी कैप के साथ रख दीजिये.  सारे टमाटर इसी तरह से पल्प निकाल कर उनकी कैप के साथ रख दीजिये. टमाटर के पल्प को एक प्लेट में ही रहने दीजिये. <br/>
<br/>
यदि आप आलू का प्रयोग कर रहे हैं,तब आलू उबाल लीजिये, छीलिये और मैस कर लीजिये, पनीर कद्दूकस कर लीजिये, नमक,  लाल मिर्च,  गरम मसाला और एक टेबल स्पून हरा धनियां मिला दीजिये. काजू और किसमिस भी मिला दीजिये.
कढ़ाई में एक टेबिल स्पून तेल डाल कर गरम कीजिये, जीरा डाल कर ब्राउन कीजिये, हरी मिर्च, अदरक और वो पल्प भी डाल दीजिये, पल्प गाढ़ा होने पर, पनीर आलू और मसाले जो अभी मिलायें हैं, इसमें डाल कर मिला लीजिये. टमाटर में भरने के लिये पिठ्ठी तैयार है. <br/>
<br/>
खोखले किये गये टमाटर में पिठ्ठी भर दीजिये और उसी टमाटर की कैप से बन्द करके प्लेट में लगा कर रख दीजिये. ये टमाटर आप निम्न तरीकों से पका सकते हैं.
भारी तले वाली कढ़ाई में <br/>
<br/>
भारी तले वाली कढ़ाई में टमाटर लगाकर, टमाटर के ऊपर, एक चौथाई चम्मच से कम नमक(थोड़ा सा नमक) और एक टेबिल स्पून तेल टमाटरों के ऊपर डाल दीजिये, टमाटर को ढक कर, धीमी आग पर पकाइये, 3-4 मिनिट बाद सावधानी से चिमटे की सहायता से पलटिये, नरम होने तक पका लीजिये, आपके भरवां टमाटर बन चुके हैं.<br/>
<br/>
माइक्रोवेव में:<br/>
<br/>
कांच के प्याले में टमाटरों को लगाइये, टमाटरों के ऊपर एक टेबिल स्पून तेल और एक चौथाई छोटी चम्मच नमक( थोड़ा सा नमक) मिलाकर फैला दीजिये, प्याले को ढक दीजिये, 5 मिनिट के लिये माइक्रोवेव सैट कर दीजिये,  5 मिनिट बाद टमाटरों को देखिये, अगर वे नरम नहीं हुये हैं तब और 2-3मिनिट के और लिये पकाइये. अब तो टमाटर नरम हो गये हैं.  यानी कि भरवां टमाटर बन चुके हैं.
ओवन में:<br/>
<br/>
ट्रे को तेल लगाकर चिकना कीजिये.  ओवन को 300 से.गे पर सैट कीजिये और गर्म होने दीजिये. ओवन  गर्म होने पर, टमाटर रखे हुये ट्रे ओवन में लगाइये, ऊपर से एक टेबिल स्पून तेल और एक चौथाई छोटी चम्मच नमक मिला कर प्रत्येक टमाटर पर थोड़ा थोड़ा डाल दीजिये.  टमाटर नरम होने तक (लगभग 6 मिनट तक) बेक कीजिये. टमाटर पकने के बाद थोड़ा रस छोड़ देते हैं, इस रस को प्रत्येक टमाटर के साथ डालकर परसा जा सकता है.<br/>
<br/>
लीजिये भरवां टमाटर की सब्जी तैयार हो गई है, सब्जी को सावधानी से प्याले में निकाल कर रखिये, हरे धनिये और कद्दूकस किये हुये पनीर से सजाइये.  परांठा या नान, चपाती के साथ परोसिये एवं खाइये.<br/>
<br/>
चार सद्स्यों के लिये, समय 40 मिनिट </font>
</body>
</html>
