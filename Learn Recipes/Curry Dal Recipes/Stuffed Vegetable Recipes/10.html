<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center">भरवां आलू </h2>
भरवां आलू (Stuffed Potato) बहुत ही लाजबाब सब्ज़ी है. अगर आप आलू पसन्द करते हैं तो आपको भरवां आलू बहुत पसन्द आयेगी. इसे आप मेहमानों के आगमन या विशेष अवसरों पर बना सकते हैं तो आइये आज हम भरवां आलू (Bharwan Aloo) बनाते हैं.
<h3> आवश्यक सामग्री - Ingredients for Stuffed Potato</h3>
आलू -------- 400 ग्राम ( 10 मध्यम आकार के )<br/>
तेल ------- 2 टेबिल स्पून<br/>
जीरा ------- आधा छोटी चम्मच<br/>
हरी मिर्च ------ 2 ( बारीक कटी हुई)<br/>
अदरक ------ 2 इंच लम्बा टुकड़ा ( बारीक कटा हुआ )<br/>
हल्दी पाउडर ----- एक चौथाई छोटी चम्मच से भी कम<br/>
धनियां पाउडर ----- 1 छोटी चम्मच<br/>
गरम मसाला ----- एक चौथाई छोटी चम्मच<br/>
अमचूर पाउडर ----- एक चौथाई छोटी चम्मच<br/>
काजू ----- 15 ( बारीक कटा हुआ )<br/>
किसमिस ----- 15<br/>
नमक ------ स्वादानुसार
<h3> विधि - How to make Stuffed Potato</h3>
आलू को छील कर अच्छी तरह धो लें. पीलर की सहायता से आलू को खोखला करें, ताकि आलू के अन्दर मसाला भरा जा सके. आलू के अन्दर से निकला हुये गूदे को एक प्लेट में रखलें. आलुओं को बाउल में पानी में डाल कर रख दें. <br/>
<br/>
कढ़ाई में एक टेबिल स्पून तेल डाल कर गरम करें. गरम तेल में जीरा डाल दें. जीरा भुनने के बाद, धनियां पाउडर, हल्दी पाउडर, एक कटी हुई मिर्च और कटा हुआ अदरक डालदें. मसाले को चम्मच से चलायें. मसाले में आलू का गूदा, नमक और गरम मसाला डाल कर चमचे से चला चला कर भूनें. 3-4 मिनिट में यह आलू का गूदा भुन कर तैयार हो जायेगा. गैस से उतार लें, और इस गूदे में अमचूर पाउडर, काजू और किसमिस मिला दें. आलू में भरने के लिये मसाला तैयार है. <br/>
<br/>
आलू को पानी से निकाल कर प्लेट में रखें और पानी बिलकुल न रहने दें. अब इन आलू में मसाला भरें, सारे आलू मसाले से भर लें. <br/>
<br/>
कुकर में 2-3 टेबल स्पून तेल डाल कर गरम करें. गरम तेल में एक चौथाई चम्मच जीरा डाल दें. जीरा भुनने के बाद एक कटी हुई मिर्च, कटा हुआ अदरक, एक चौथाई छोटी चम्मच से भी कम नमक और एक चुटकी हल्दी डाल दें. मसाले को 1 मिनिट तक भुनने दें. इस मसाले में 2-3 टेबल स्पून पानी डाल दें, और अब भरे हुये आलू एक एक करके डालें और धीमे से चला कर कुकर में भूने हुये मसाले को आलुओं में मिला दें. कुकर बन्द कर दें. जैसे ही एक सीटी आये, गैस बन्द कर दें. <br/>
<br/>
कुकर खुलने पर भरवां आलू की सब्जी को प्याले में निकालें और हरा धनियां ऊपर से डाल कर सजायें. <br/>
<br/>
गरमा गरम भरवां आलू की सब्जी को, नान, चपाती या परांठे के साथ परोसिये और खाइये. </font>
</body>
</html>
