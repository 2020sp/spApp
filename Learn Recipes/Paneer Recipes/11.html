<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> पनीर टिक्का ड्राई रेसिपी </h2>
स्टार्टर की तरह परोसा जाने वाला पनीर टिक्का ड्राई सबसे स्वादिष्ट पनीर के व्यंजनों में से एक है। इसे कई तरह से बनाया जा सकता है। परम्परागत तरीके में इसमें धुएँ की खुश्बू (स्मोकी फ्लेवर) लाने के लिए बारबेक्यू ग्रिल या ओवन में बनाया जाता है। हालांकि सबके पास बारबेक्यू नहीं होता। इसलिए इस रेसिपी में हम हर एक स्टेप के फोटो के साथ आपको तवे पर पनीर टिक्का ड्राई बनाना सिखायेंगे। तवे पर पकाए हुए पनीर करारे बनते है। <br/>
<br/>
पूर्व तैयारियों का समय: 10 मिनट<br/>
<br/>
पकाने का समय: 1 hour 10 मिनट<br/>
<br/>
कितने लोगों के लिए: 4
<h3> सामग्री:</h3>
11/2 कप पनीर, 1 इंच लम्बे और 1/2 इंच चौड़े टुकडो में कटा हुआ<br/>
<br/>
2 हरी शिमला मिर्च, 1 इंच के चौकोर टुकडो में कटी हुई<br/>
<br/>
1 लाल शिमला मिर्च, 1 इंच के चौकोर टुकडो में कटी हुई<br/>
<br/>
1 मीडियम साइज प्याज़, 1 इंच के टुकडो में कटा हुआ<br/>
<br/>
11/2 टीस्पून अदरक-लहसुन की पेस्ट<br/>
<br/>
1 कप दही (हंग कर्ड)<br/>
<br/>
1/2 टीस्पून लाल मिर्च पाउडर<br/>
<br/>
1/4 टीस्पून गरम मसाला<br/>
<br/>
1/2 टीस्पून कसूरी मेथी<br/>
<br/>
1 टीस्पून धनिया पाउडर<br/>
<br/>
1 टीस्पून + 1 टीस्पून चाट मसाला<br/>
<br/>
11/2 टेबलस्पून तेल<br/>
<br/>
नमक, स्वादानुसार<br/>
<br/>
1/2 टीस्पून निम्बू का रस<br/>
<br/>
1 मीडियम साइज प्याज़, लम्बे टुकडो में कतरा हुआ (सजावट के लिए)
<h3>विधि:</h3>
मेरिनेड बनाने के लिए एक बड़े बाउल में दही को अच्छी तरह फैंटकर उसमें अदरक-लहसुन की पेस्ट, लाल मिर्च पाउडर, गरम मसाला, कसूरी मेथी, धनिया पाउडर, 1 टीस्पून चाट मसाला और नमक डालकर अच्छे से मिलाइए। <br/>
<br/>
तैयार किये गए मेरीनेड में पनीर, दोनों तरह की शिमला मिर्च और प्याज़ डालकर हलके हाथ से मिलाइए जिससे सारी सब्जियों पर दही अच्छी तरह लग जाए। इस मिश्रण को एक घंटे के लिए मेरिनेड करने के लिए रखिये या इसे ढंककर एक रात के लिए फ्रिज में रखिये। <br/>
<br/>
लाल शिमला मिर्च, हरी शिमला मिर्च, प्याज, पनीर और हरी शिमला मिर्च को इसी क्रम में टूथपिक या सीख पर लगाइए। <br/>
<br/>
एक नॉन-स्टिक तवे पर 11/2 टेबलस्पून तेल डालकर मध्यम आँच पर गरम कीजिये। तवा गरम होने पर सीख पे लगे पनीर और बाकी सब्जियों को हल्का सेक लीजिये। <br/>
<br/>
सेकते समय टूथपिक/सीख को चारों तरफ घुमाते हुए तब तक पकाइए जब तक पनीर और बाकी सब्जियाँ हलके भूरे रंग की न हो जाए। इसमें लगभग 3-4 मिनट लगेंगे। करारा पनीर टिक्का ड्राई तैयार है। <br/>
<br/>
उन्हें एक सर्विंग प्लेट में लीजिये और सबसे नीचे वाली सब्जी को पकड़कर टूथपिक/सीख को सरका कर निकाल लीजिये। ऊपर से 1 टीस्पून चाट मसाला पाउडर और निम्बू का रस छिड़ककर कतरे हुए प्याज़ से सजाइए और परोसिये।
<h3>सुझाव और विविधता:</h3>
1 कप हंग कर्ड बनाने के लिए 11/2 कप दही को मलमल के कपडे में बांधकर आधे घंटे के लिए लटकाइए। इसके बाद भी अगर पानी रह जाए तो एक और घंटे के लिए कपडे में बांधकर लटकने दीजिये।<br/>
<br/>
अगर आपके पास नॉन-स्टिक तवा न हो तो सादे तवे पर पकाते समय पनीर को चिपकने से रोकने के लिए उसे ज्यादा तेल में पकाइए।<br/>
<br/>
गहरा रंग लाने के लिए इसमें कश्मीरी लाल मिर्च पाउडर डालिए। यह खाने में कम तीखा होता है और इसे डालने से रंग भी अच्छा आता है।<br/>
<br/>
आप टमाटर, बेबी कॉर्न और पीली शिमला मिर्च का इस्तेमाल भी कर सकते हैं।<br/>
<br/>
यदि आपके पास दही उपलब्ध न हो तो उसकी जगह खट्टी मलाई का उपयोग कीजिये।<br/>
<br/>
इस रेसिपी में पनीर की जगह टोफू का इस्तेमाल किया जा सकता है।<br/>
<br/>
स्वाद: मसालेदार, बाहर से करारा और अन्दर से नरम
<h3>परोसने के तरीके: </h3>
ड्राई पनीर टिक्का ड्राई को स्टार्टर की तरह हरी चटनी के साथ परोसिये। </font>
</body>
</html>
