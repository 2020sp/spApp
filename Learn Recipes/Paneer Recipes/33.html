<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> पनीर अचारी पिज़्ज़ा </h2>
देशी स्वाद में अचार और पनीर से बना पिज़्ज़ा आजकल स्ट्रीट फूड में बहुत पसंद किया जा रहा है. अलग अलग तरह के अचार को पिज्जा सास में मिलाकर पिज्जा बेस के ऊपर लगाकर, पनीर से टापिंग करके बना पिज्जा आपको भी बहुत पसंद आयेगा.
<h3> आवश्यक सामग्री - </h3>
<h4>पिज्जा के आटे के लिये </h4>
मैदा - 2 कप<br/>
<br/>
ओलिव ओइल - 2 टेबल स्पून<br/>
<br/>
नमक - आधा छोटी चम्मच<br/>
<br/>
चीनी - 1 छोटी चम्मच<br/>
<br/>
इन्स्टेन्ट ड्राई एक्टिव यीस्ट
<h4> पिज्जा की टापिंग के लिये:</h4>
पनीर - 100 ग्राम<br/>
<br/>
मोजेरीला चीज - 100 ग्राम<br/>
<br/>
पिज्जा सास - 2 टेबल स्पून<br/>
<br/>
आम का हींग वाला अचार - 1 टेबल स्पून
<h3> विधि -</h3>
पिज्जा का आटा लगाने के लिये, मैदा बड़े प्याले में ले लीजिये. हल्का गरम पानी ले लीजिये. मैदा में यीस्ट डाल दीजिये(इन्सटेन्ट ड्राई एक्टिव यीस्ट को अलग से गरम पानी में डालकर एक्टिव करने की आवश्यकता नहीं है), नमक, चीनी और 1 टेबल स्पून तेल भी आटे में डाल कर अच्छी तरह मिला दीजिये, और गुनगुने पानी की सहायता से नरम आटा गूंथ लीजिये. आटे को अच्छी तरह 5-6 मिनिट तक हाथ पर तेल लगाकर मसलते हुये चिकना कर लीजिये. गुथे आटे को ढककर 2 घंटे के लिये गरम जगह पर रख दीजिये, आटा   फूल कर दुगना हो जायेगा.
<h4> पिज्जा बनाइये:</h4>
हाथ पर थोड़ा तेल लगाकर आटे को पंच करके थोड़ा सा मसल लीजिये और गोल लोई बना लीजिये, जिस ट्रे में पिज्जा बेक करना है, उसको थोड़ा सा तेल लगा कर चिकना कर लीजिये और आटे की लोई को ट्रे में रख लीजिये, हाथ की उंगलियों से दबाव देते हुये उसे 1/2 सेमी. की मोटाई में बड़ा कर, पिज्जा बेस तैयार कर लीजिये. <br/>
<br/>
ओवन को 200 डि.से. पर प्री हीट करने के लिये रख दीजिये.


पिज्जा के ऊपर टापिंग लगाइये: पिज्जा सास में अचार डालकर अच्छी तरह मिला लीजिये, अचार और सास के मिश्रण को पिज्जा बेस के ऊपर डालकर पतला पतला सारी सरफेस के ऊपर फैला लीजिये. पनीर को छोटे छोटे टुकड़े 1*1 सेमी के आकार में काट लीजिये, और अचार लगे पिज्जा बेस के ऊपर पनीर के टुकड़े थोड़ी थोड़ी दूर पर रख दीजिये. मोजेरीला चीज को कद्दूकस करके पनीर के टुकड़ों को ढकते हुये डालिये. <br/>
<br/>
पिज्जा ट्रे को ओवन में जाली स्टेन्ड के ऊपर रखिये, ओवन को 200 डि.से. पर 15 मिनिट के लिये सैट कर दीजिये, 15 मिनिट के बाद पिज्जा को चैक कीजिये, पिज्जा अभी किनारे से एकदम सफेद है, पिज्जा को 5 मि. इसी तापमान पर बेक कीजिये, चैक कीजिये और अभी पिज्जा किनारे से ब्राउन नहीं हुआ है तो चैक करते हुये समय बढ़ाते हुये पिज्जा को किनारे से गोल्डन ब्राउन होने तक और चीज के मैल्ट होने तक बेक कर लीजिये, ये बड़ा पिजा है 20-25 मिनिट में बेक होकर तैयार हो जाता है. अलग अलग ओवन में पिज्जा बेक करने में समय का थोड़ा फरक हो सकता है. <br/>
<br/>
बहुत अच्छा पनीर अचारी पिज्जा तैयार है, पिज्जा के ऊपर ओरगेनो पाउडर, क्रस्ड काली मिर्च या चिल्ली फ्लेक्स डाल कर सर्व कीजिये, और खाइये.
<h3> सुझाव: </h3>
पिज्जा की टोपिंग के लिये आम का कोई भी अचार या अचार का मसाला लिया जा सकता है.<br/>
<br/>
ओलिव ओइल की जगह कोई भी कुकिंग ओइल ले सकते हैं. <br/>
<br/>
इतने आटे से एक बड़े पिज्जा की जगह 2 छोटे पिज्जा बनाये जा सकते हैं. </font>
</body>
</html>
