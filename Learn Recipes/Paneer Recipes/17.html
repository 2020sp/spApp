<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">



<h2 align="center">
 पनीर भटूरे
 </h2>
 दिल्ली मे हर बाजार में एक छोले भटूरे वाला तो मिल ही जाता है, लेकिन पनीर भरवां भटूरे, किसी स्पेशल दुकान पर ही मिल पाते हैं,
<br/><br/>
इतवार के नाश्ते में क्या बनाया जाय, क्यों न आज पनीर भर कर भटूरे बनालें, लेकिन छोले, इसके लिये तो हमें चने रात को ही भिगोने होते, वो तो बन नहीं सकते, तो चने की जगह हमने मटर आलू मसाला सब्जी बनाने का फैसला किया और तैयारी करनी शुरू कर दी, बहुत ही लाजबाव लगे थे पनीर भरे भटूरे (Paneer Bhatura), आलू मटर मसाला सब्जी के साथ.  तो आइये आज हम ये पनीर भरे (Paneer Stuffed Bhatoore)  भटूरे बनायें.
<h3>
आवश्यक सामग्री - </h3><h4>
भटूरे का आटा लगाने के लिये</h4>
मैदा - 200 ग्राम(2 कप)<br/><br/>
सूजी - 30 ग्राम(1/4 कप)<br/><br/>
दही - 50 ग्राम (1/4 कप)<br/><br/>
बेकिंग सोडा - 1/4 छोटी चम्मच से थोड़ा अधिक<br/><br/>
नमक - स्वादानुसार ( 1/2 छोटी चम्मच)<br/><br/>
चीनी - 1 छोटी चम्मच<br/><br/>
तेल - भटूरे तलने के लिये
<h4>पनीर की पिठ्ठी  तैयार करने के लिये</h4>
पनीर - 100 ग्राम (1/2 कप कद्दूकस किया हुआ)<br/><br/>
नमक - स्वादानुसार ( 1/4 छोटी चम्मच)<br/><br/>
हरी मिर्च - 1 (छोटी छोटी बीज हटा कर कतर लीजिये)<br/><br/>
अदरक - आधा इंच टुकड़ा कद्दूकस किया हुआ (यदि आप चाहें)<br/><br/>
गरम मसाला - 1/4 छोटी चम्मच (यदि आप चाहें)<br/><br/>
हरा धनियां - एक टेबल स्पून (बारीक कतर हुआ)
<h3>
विधि -</h3> 
<h4>
भटूरे का आटा लगायें</h4>
मैदा और सूजी को किसी बर्तन में छान कर निकाल लीजिये. हाथ से मैदा को इधर उधर करके बीच में जगह बनाइये, इस जगह में दही, बेकिंग सोडा, नमक, एक टेबल स्पून तेल और चीनी डालिये,  हाथ से इन सबको इसी जगह अच्छी तरह मिलाइये. गुनगुने पानी की सहायता से नरम आटा गूथ लीजिये, आटे को गर्मी के मौसम में 5 घंटे के लिये और सर्दी के मौसम में 10-12 घंटे के लिये गरम स्थान पर ढककर रख देंगे. अगर जल्दी है तो आटे को 1 घंटे भी रख कर भटूरे बना सकते हैं.
<h4>
पनीर की पिठ्ठी  बनायें</h4>
पनीर को कद्दू कस कर लीजिये, कद्दूकस किये हुये पनीर में नमक, हरी मिर्च,गरम मसाला और हरा धनियां मिलाइये. पनीर की पिठ्ठी भटूरे में भरने के लिये तैयार है.
<h4>
भटूरे बनायें</h4>
आटे से बराबर आकार के 8 गोले बना लीजिये.
<br/><br/>
कढ़ाई में तेल डाल कर गरम कीजिये, आटे का एक गोल उठाइये, हाथ से दबा कर बड़ा कीजिये, इसमे उंगलियों की सहायता से थोड़ी गहराई बनाइये, इस गहराई में पनीर की पिठ्ठी की एक या डेड़ चम्मच डालिये, आटे को चारों ओर से उठा कर बन्द कीजिये, पिठ्ठी भरे हुये गोले को हाथ से हलका हल्का दबाब देकर बड़ा कीजिये, सूखे मैदा में लपेट कर, चकले पर रखिये और ओवल आकार देते हुये थोड़ा दबाब देते हुये मोटा बेलिये.
<br/><br/>
कढ़ाई में तेल गरम हो गया है, चैक कर लीजिये ( आटे का थोड़ा टुकड़ा तोड़ कर, दबाकर डालिये, यदि यह टुकड़ा जल्दी ही कढ़ाई के तले से ऊपर उठकर फूलकर तैरने लगे, तो आपका तेल भटूरे तलने के लिये पर्याप्त गरम है ). बेला हुआ भटूरा गरम तेल में डालिये, कलछी से दबा दबा कर फुलायें और हल्का ब्राउन होने तक तलकर, प्लेट जिसमें नैपकिन पेपर बिछा हो, तले हुये भटूरे निकाल कर रखिये.  सारे भटूरे इसी तरह तैयार कीजिये.
<br/><br/>
भटूरे के साथ तो छोले ही चाहिये थे, लेकिन पहले से प्लानिंग न करने के कारण आज हम पनीर भरे भटूरे, आलू मटर मसाला जो हमने बना लिये है, के साथ परोसेंगे और खायेगे, स्वाद बड़ाने के लिये चटनी और नीबू का अचार तो है ही.
<h4>
आलू मटर मसाला </h4>
4-5 आलू कुकर में उबाले.  एक कप मटर के दाने माइक्रोवेव में उबाल लिये.  3 टमाटर, थोड़ा सा अदरक 3 हरी मिर्च का पेस्ट बना लिया.<br/><br/>
कढ़ाई में 2 टेबल स्पून तेल डाला, गरम किया, आधा चम्मच जीरा डाला और 1 पिंच हींग डाल दी, जीरा तड़कते ही, एक चौथाई चम्मच हल्दी पाउडर, एक चम्मच धनियां पाउडर और भुनते ही हरी मिर्च, अदरक  टमाटर का पेस्ट डाल दिया, खूब भूना, उबले हुये मटर और उबले आलू छील कर तोड़े और मिला दिये. एक गिलास पानी भी डाल दिया, एक चम्मच नमक, एक चौथाई चम्मच लाल मिर्च डालकर, सब्जी को घोटा, उबाला तथा एक चौथाई चम्मच से थोड़ा कम गरम मसाला भी डाल दिया.  सब्जी तो मिनटों में तैयार हो गई.<br/><br/>
सब्जी को प्याले में निकाल,थोड़ा कतरा हुआ हरा धनियां डाल कर सजाया और लगा दिया टेबल पर.  नाश्ता सभी ने बड़े मन से किया.  पनीर भरे भटूरे  , आलू मटर मसाला के साथ सभी को बड़े पसन्द आये.
<br/><br/>
चार सदस्यों के लिये<br/><br/>
समय - 55 मिनिट









</font>
</body>
</html>
