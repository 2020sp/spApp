<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> स्वीट कार्न पनीर बाल </h2>
स्वीट कार्न पनीर बाल को किसी पार्टी में स्टार्टर के रूप में परोसा जा सकता है, गरमा गरम स्वीटकार्न पनीर बाल चाय या काफी के साथ कभी बनाकर खायें बहुत अच्छे लगते हैं.
<h3> आवश्यक सामग्री -</h3>
स्वीट कार्न के दाने - 1 कप (100 ग्राम)<br/>
<br/>
पनीर - 200 ग्राम<br/>
<br/>
ब्रेड क्रम्बस - 2 ब्रेड के<br/>
<br/>
कार्न फ्लोर - 3-4 टेबल स्पून<br/>
<br/>
हरा धनियां - 2-3 टेबल स्पून बारीक कटा हुआ<br/>
<br/>
अदरक - कद्दूकस किया हुआ 1 इंच टुकड़ा या 1 छोटी चम्मच पेस्ट<br/>
<br/>
हरी मिर्च - 2-3 बारीक कटी हुई<br/>
<br/>
नमक - 1 छोटी चम्मच से थोड़ा ज्यादा (स्वादानुसार)<br/>
<br/>
काली मिर्च - 1/4 छोटी चम्मच<br/>
<br/>
तेल - तलने के लिये
<h3> विधि - </h3>
स्वीट कार्न के दाने उबलते पानी में डालिये और 5 मिनिट उबलने दीजिये, गैस बन्द कर दीजिये और स्वीट कार्न के दानों को पानी से निकाल लीजिये. उबाले हुये दाने मिक्सर जार में डालकर दरदरा पीस लीजिये. <br/>
<br/>
पनीर को कद्दूकस कर लीजिये, पिसे हुये स्वीटकार्न के दाने पनीर में डाल लीजिये, 2 छोटे चम्मच कार्न फ्लोर, हरी मिर्च, अदरक पेस्ट, थोड़ा सा नमक बचा कर, नमक भी डाल दीजिये, काली मिर्च भी डाल दीजिये, थोड़ी सी बचा लीजिये और हरा धनियां भी डाल दीजिये, सारी चीजों को अच्छी तरह मिलने तक अच्छी तरह मिला दीजिये. बाल बनाने के लिये मिश्रण तैयार है. <br/>
<br/>
बचे हुये कार्न फ्लोर में थोड़ा पानी (2 टेबल स्पून पानी) डालिये और गुठलियां खतम होने तक घोल लीजिये, बचा हुआ नमक और काली मिर्च डालकर मिला दीजिये, सारी चीजें अच्छी तरह मिलने तक मिला लीजिये. <br/>
<br/>
मिश्रण से थोड़ा सा मिश्रण उठाइये, बाइन्ड करके गोल बाल बना लीजिये और अलग प्लेट में रखते जाइये, सारे मिश्रण से बाल बनाकर तैयार कर लीजिये, इतने मिश्रण से 30-32 बाल बना कर तैयार कर लीजिये. एक बाल उठाइये, कार्न फ्लोर के घोल में डालकर बाल को घुमा लीजिये, अब इसे ब्रेड क्रम्बस में डालिये और ब्रेड क्रम्बस को चारों ओर लपेट कर प्लेट में रख लीजिये. सारे बाल को ब्रेड क्रम्बस में लपेट कर प्लेट में रख लीजिये. ब्रेड क्रम्बस लपेटे हुये बाल को 15-20 मिनिट के लिये रख दीजिये, ये सैट हो जायेंगे. <br/>
<br/>
कढ़ाई में तेल डालकर गरम कीजिये, तेल गरम होने के बाद 1 बाल उठाइये, हाथ से थोड़ा सा घुमाकर ब्रेड क्रम्बस को एक जैसा कर लीजिये, तेल में डालिये,बाल को घुमा कर गोल्डन ब्राउन होने तक तल कर निकाल लीजिये, अब 6-7 या जितने बाल कढ़ाई में आ जाय उतने बाल कढ़ाई में डाल दीजिये और मीडियम हाई गैस पर, बाल को पलट पलट कर गोल्डन ब्राउन होने तक तल कर निकाल लीजिये( एक बार के बाल तलने में 3-4 मिनिट लग जाते हैं). सारे बाल इसी तरह तल कर निकाल लीजिये. <br/>
<br/>
अन्दर से साफ्ट और ऊपर से बहुत ही क्रिस्पी स्वीट कार्न पनीर बाल बन कर तैयार हैं, इन्हैं हरे धनिये की चटनी, टमाटो सास या चिल्ली सास के साथ परोसिये और खाइये.
<h3> सुझाव: </h3>
स्वीट कार्न पनीर बाल को अच्छे गरम तेल में ही तलिये, कम गरम तेल में डालने से बाल अपने अन्दर तेल एब्जोर्ब कर लेंगे और फट भी सकते हैं. <br/>
<br/>
चार सदस्यों के लिये <br/>
<br/>
समय - 40 मिनिट </font>
</body>
</html>
