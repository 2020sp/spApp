<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> पनीर (घर पर बनाने के लिए) रेसिपी </h2>
अगर आप को कभी सब्जी बनाने के लिए पनीर की जरुरत पड़ी और पनीर दुकान में नहीं मिला तो आप घर पर ही बड़ी सरलता से पनीर बना सकते है और उसे बनाने के लिए सिर्फ दूध और नींबू ही चाहिये। घर पर पनीर बनाने के लिये इन में से किसी एक को (- नींबू का रस, छाछ, विनेगर (सिरका), साइट्रिक एसिड (या पनीर बनाने के बाद जो पानी बचता है वो)) उबलते हुए दूध में धीरे धीरे डाले जिससे की दूध फट जाये और बाद में उसे मलमल के कपडे में छानकर किसी भारी वस्तु के नीचे रखे। हमने इस रेसिपी में नींबू के रस का उपयोग किया है क्योंकि यह बड़ी ही आसानी से मिल जाता है। <br/>
<br/>
घर पर पनीर बनाने के लिए<br/>
<br/>
पूर्व तैयारियों का समय: 50 मिनट<br/>
<br/>
पकाने का समय: 15 मिनट<br/>
<br/>
कितने लोगो के लिए: 450 ग्राम
<h3> आवश्यक सामग्री -</h3>
2 लीटर फूल फेट दूध (फूल क्रीम दूध)<br/>
<br/>
1/4 कप नींबू का रस
<h3> आवश्यक बर्तन:</h3>
छन्नी<br/>
<br/>
सादा मलमल का कपडा<br/>
<br/>
ओखली (खरल) की तरह भारी वस्तु<br/>
<br/>
थाली
<h3> विधि:</h3>
एक पतीले में मध्यम आंच पर 2 लीटर दूध उबालने रखे। <br/>
<br/>
जब दूध में उबाल आ जाये तब आंच को कम कर दे। धीरे-धीरे नींबू का रस (एक समय पे 1 टीस्पून जितना) डाले और धीरे से चम्मच से दूध को हिलाते रहिये। <br/>
<br/>
दूध फटने लगेगा और उसमें से पानी और छैना (पनीर) अलग होने लगेगा। <br/>
<br/>
जब सारा दूध फट जाये (जब पानी और छैना अलग हो जाये) तब गैस बंद कर दें। <br/>
<br/>
एक बड़े बर्तन में बड़ी छन्नी रखे। उसके ऊपर साफ मलमल का कपडा रख दे और उस पर फटा हुआ दूध डाले। छैना(पनीर) ऊपर रह जायेगा और सारा पानी निकल जायेगा। आप इस पानी का उपयोग पराठे का आटा गूंथने के लिए या तो सब्जी बनाते समय कर सकते हैं। छैना (पनीर) में से नींबू का खट्टापन निकालने के लिए उसके उपर ठंडे पानी के 2-3 गिलास डालो। <br/>
<br/>
कपडे को सभी किनारो से ऊपर की तरफ उठाइये और पोटली जैसा बनाकर अतिरिक्त पानी निकालने के लिए निचोड़ दे। पोटली को बंध कर दे और उसे पलटी हुई थाली या किसी भी समतल सतह पर रख दे (उसे एक बड़ी थाली में रखे ताकि सारा पानी उसमे जमा हो)। इसके उपर भारी वस्तु जैसे की ओखली (या भारी डिब्बा) रखे। उसे 40-45 मिनट के लिए दबाव के नीचे रखें। <br/>
<br/>
भारी वस्तु को हटा दे। <br/>
<br/>
बंध मलमल के कपड़े खोलें। आपको दिखेगा कि पनीर का एक बड़ा गोल आकार का स्लैब तैयार हो गया है। <br/>
<br/>
उसे अपने पसंद के आकार में काटे और सब्जी बनाने के लिए इसका इस्तेमाल करे। आप उसे एक डिब्बे में या तो ज़िप लॉक बैग में पैक करके 3-4 दिनों के लिए रेफ्रिजरेटर या एक महीने के लिए फ्रीजर में रख सकते हैं।
<h3> Tips and Variations:</h3>
अगर आपको ज्यादा सख्त पनीर चाहिए तो स्टेप-6 में पोटली के उपर 1½ घंटे के लिए भारी वस्तु रखें।<br/>
<br/>
आप किसी बंगाली मिठाई बनाने के लिए पनीर बना रहे है तो सिर्फ स्टेप-1 से स्टेप-5 का ही अनुसरन करे।<br/>
<br/>
स्वाद: फीका और नरम </font>
</body>
</html>
