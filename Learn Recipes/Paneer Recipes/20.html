<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">


<h2 align="center">
 

पनीर के परांठे
</h2>
आज शाम खाने में भरवां पनीर के पराठे  बनाकर देखियेगा, खाने का आनन्द दुगुना हो जायेगा.
<h3>
आवश्यक सामग्री - </h3>
गेहू का आटा - 300 ग्राम<br/><br/>
पनीर - 200 ग्राम<br/><br/>
हरी मिर्च - 2 ( बारीक कतरी हुई)<br/><br/>
अदरक - 1 इंच लम्बा टुकड़ा (कद्दू कस किया हुआ)<br/><br/>
हरा धनियां - एक बड़ा चम्मच( बारीक कतरा हुआ)<br/><br/>
धनियां पाउडर - एक छोटी चम्मच<br/><br/>
लाल मिर्च पाउडर - एक चौथाई छोटी चम्मच से भी आधा<br/><br/>
नमक - स्वादानुसार<br/><br/>
तेल या घी
<h3>
विधि -</h3> 
आटे को छान कर एक बर्तन में निकाल लीजिये.  आटे में आधा छोटी चम्मच नमक, और 2 छोटी चम्मच तेल डाल दीजिये.  गुनगुने पानी की सहायता से नरम आटा गूथ लीजिये.
<br/><br/>
पनीर को कद्दूकस कर लीजिये.  हरी मिर्च, अदरक, हरा धनियां, धनियां पाउडर, लालमिर्च पाउडर और नमक मिला दीजिये.  यह पनीर की पिठ्ठी परांठे में भरने के लिये तैयार है.
<br/><br/>
तवा गैस पर रख कर गरम करिये.  आटे से थोड़ा सा आटा तोड़िये, (एक नीबू के बराबर) गोल करके लोई बनाइये.  लोई को सूखे आटे (परोथन) में लगाकर 3 इंच व्यास में गोल बेल लीजिये.  2 छोटे चम्मच पनीर की पिठ्ठी से निकाल कर बेले गये परांठे पर रखिये.  परांठे को चारों ओर से उठा कर, पनीर की पिठ्ठी को बन्द कर दीजिये.  इस पनीर भरे हुये गोले को हथेली और उगलियों की सहायता से बड़ा लीजिये, इसे चकलोई बनाना कहते है.  चकलोई को परोथन की सहायता से 6-7 इंच के व्यास में गोल बेल लीजिये.  बेले हुये परांठे को गरम तवे पर डालिये.  दोंनो ओर घी लगा कर, पलट पलट कर ब्राउन होने तक सेकिये.  परांठे को तवे से उठा कर प्लेट में किचन नैपकिन पेपर विछा कर रखिये. सारे परांठे इसी तरह तैयार कर लीजिये.
<br/><br/>
पनीर के गरमा गरम परांठे, आलू मटर की सब्जी, रायता, चटनी और अपने मन पसन्द सब्जी के साथ परोसिये और खाइये.
  








</font>
</body>
</html>
