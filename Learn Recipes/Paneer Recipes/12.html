<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">



<h2 align="center">
 
पनीर लबाबदार रेसिपी
</h2>
पनीर लबाबदार, नाम सुनते ही मुह में पानी ला देने वाला व्यंजन है जिसे पौष्टिक और नरम पनीर के टुकड़ों को मसालेदार टमाटर और ताज़ी मलाई की ग्रेवी में मिलाकर बनाया जाता है। मक्खन में प्याज और बाकी सारे मसालों को भुनकर टमाटर की ग्रेवी के साथ पकाया जाने वाला पनीर इस सब्जी के स्वाद को लाजवाब बना देता है। इसे प्याज़ या आलू के पराठे और लस्सी के साथ परोसकर असली पंजाबी खाने का मज़ा उठाइए।
<br/><br/>
पूर्व तैयारियों का समय: 15 मिनट<br/><br/>
पकाने का समय: 20 मिनट<br/><br/>
कितने लोगों के लिए: 2
<h3>
सामग्री:</h3>
250 ग्राम पनीर<br/><br/>
3 मीडियम साइज टमाटर, बारीक कटे हुए<br/><br/>
10 काजू, 15-20 मिनट के लिए पानी में भिगोए हुए<br/><br/>
1 हरी इलायची<br/><br/>
1 छोटा टुकड़ा दालचीनी<br/><br/>
2-3 हरी मिर्च, बीज निकालने के बाद कटी हुई<br/><br/>
1 मीडियम साइज प्याज़, बारीक कटा हुआ<br/><br/>
1 टीस्पून बारीक कटा हुआ अदरक<br/><br/>
5 लहसुन की कलियाँ, बारीक कटी हुई<br/><br/>
1/2 टुकड़ा तेजपत्ता<br/><br/>
1/4 टीस्पून हल्दी पाउडर<br/><br/>
1/2 टीस्पून लाल मिर्च पाउडर<br/><br/>
1/4 टीस्पून गरम मसाला पाउडर<br/><br/>
2 टीस्पून धनिया पाउडर<br/><br/>
1-2 टीस्पून कसूरी मेथी<br/><br/>
3 टेबलस्पून तेल या बटर (मक्खन)<br/><br/>
2 टेबलस्पून + 3/4 कप पानी<br/><br/>
1 टीस्पून चीनी, यदि आप चाहें<br/><br/>
नमक, स्वादानुसार<br/><br/>
2 टेबलस्पून बारीक कटा हुआ हरा धनिया, सजावट के लिए
<h3>
विधि:
</h3>
पनीर को एक इंच के चौकोर टुकडो में काट लीजिये। काजू, एक छोटा टुकड़ा दालचीनी और हरी इलायची को 2 टेबलस्पून पानी के साथ मिक्सी में बारीक पीस लीजिये।
<br/><br/>
एक कडाही में मध्यम आँच पर मक्खन या तेल गरम कीजिये। कटा हुआ प्याज़ और तेजपत्ता डालकर तब तक भूनिए जब तक प्याज हलके भूरे रंग का हो जाए। अदरक, लहसुन और हरी मिर्च डालकर 1 मिनट तक भूनिए।
<br/><br/>
कटे हुए टमाटर डालकर मध्यम आँच पर उनके नरम पड़ने तक या तेल छूट जाने तक पकाइए। इसमें लगभग 3-4 मिनट लगेंगे।
<br/><br/>
कडाही को गैस पर से हटाकर तेजपत्ते को निकाल दीजिये। मिश्रण को 5 मिनट तक ठंडा होने दीजिये। अब इस मिश्रण की सारी सामग्री को मिक्सी में बारीक पीसकर उसी कडाही में वापस डाल दीजिये।
<br/><br/>
काजू की पेस्ट, लाल मिर्च पाउडर, गरम मसाला, धनिया पाउडर, हल्दी पाउडर, चीनी और नमक डाल दीजिये।
<br/><br/>
कलछी की मदद से अच्छी तरह मिलाइए और 3 मिनट के लिए पकने दीजिये।
<br/><br/>
3/4 कप पानी डालकर उबाल आने तक पकाइए। आँच को धीमा करके मिश्रण को 3 मिनट तक पकाइए।
<br/><br/>
पनीर के टुकड़े और कसूरी मेथी डाल दीजिये।
<br/><br/>
3 मिनट के लिए पकाइए या फिर तब तक पकाइए जब तक सब्जी आपकी इच्छानुसार गाढ़ी न हो जाए। बिच-बिच में कलछी से मिलाते रहिये जिससे ग्रेवी कडाही में चिपक न जाए।
<br/><br/>
गैस बंद करके सब्जी को सर्विंग बाउल में निकाल लीजिये और हरे धनिये से सजाकर परोसिये।
<h3>सुझाव और विविधता:
</h3>पनीर की ग्रेवी को और भी क्रीमी और स्वादिष्ट बनाने के लिए स्टेप-8 में 1/4 कप ताज़ी मलाई मिलाइए।<br/><br/>
स्वाद: मसालेदार और क्रीमी
<h3>परोसने के तरीके:</h3> इस सब्जी को दोपहर या रात के खाने में चपाती या बटर नान के साथ परोसिये। यह उबले हुए चावल और पापड़ के साथ भी अच्छी लगती है।








</font>
</body>
</html>
