<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> कुट्टू पनीर कचौरी </h2>
आलू के आटे में पनीर की स्टफिंग बनाकर भर कर बनाई गई स्वादिष्ट कुट्टू या सिघाडें के आटे की कचौरी नवरात्रि या अन्य व्रत या फलाहार के बनाई जा सकती है.
<h3> आवश्यक सामग्री - </h3>
उबाले हुये आलू - 3 मीडियम आकार के (250 ग्राम)<br/>
<br/>
पनीर - 2"*2" का टुकड़ा ( 100 ग्राम)<br/>
<br/>
हरा धनियां - 2 टेबल स्पून बारीक कटा हुआ<br/>
<br/>
सिघाड़े या कूटू का आटा - 1/4 कप (30 ग्राम)<br/>
<br/>
किशमिश - 1 टेबल स्पून<br/>
<br/>
काजू - 8-10<br/>
<br/>
हरी मिर्च - 1 बीज हटाकर बारीक कटी हुई<br/>
<br/>
काली मिर्च - 1/2 छोटी चम्मच<br/>
<br/>
सेंधा नमक - 1 छोटी चम्मच (स्वादानुसार)<br/>
<br/>
रिफाइन्ड तेल - तलने के लिये और स्टफिंग में डालने के लिये
<h3> विधि -</h3>
आलू को छील कर कद्दूकस कर लीजिये. पनीर को भी कद्दूकस करके अलग प्याली में रख लीजिये. <br/>
<br/>
कद्दूकस किये आलू में 1/4 छोटी चम्मच काली मिर्च, आधा छोटी चम्मच से थोड़ा अधिक सेंधा नमक, 1 टेबल स्पून सिघाड़े का आटा डालकर अच्छी तरह मिक्स होने तक मिला लीजिये, हाथ पर आलू का मिश्रण चिपक रहा हो तो थोड़ा सा तेल लगाकर आलू के मिश्रण को आटे के तरह गूंथ कर तैयार कर लीजिये.
<h4> स्टफिंग बना लीजिये:</h4>
काजू को छोटे छोटे टुकड़ों में काट कर तैयार कर लीजिये. <br/>
<br/>
पैन मे 2 छोटे चम्मच तेल डालकर गरम कीजिये, पैन में हरी मिर्च, काजू के टुकड़े डालकर हल्का सा भून लीजिये, कद्दूकस किया हुआ पनीर, बचा हुआ सेंधा नमक, काली मिर्च, किशमिश और हराधनियां डाल कर लगातार चलाते हुये, 1-2 मिनिट भून लीजिये, स्टफिंग तैयार हो जायेगी. स्टफिंग को अलग प्याले में निकाल लीजिये और 8 भागों में बराबर बराबर बांट लीजिये. <br/>
<br/>
आलू के आटे से भी 8 लोइयां बनाकर तैयार कर लीजिये. हाथ पर थोड़ा तेल लगाकर चिकना कर लीजिये और एक लोई उठा लीजिये, लोई को एक हाथ की हथेली पर रखकर दूसरे हाथ की उंगलियों से कटोरी का आकार दे दीजिये, अब इस कटोरी में एक भाग स्टफिंग उठाकर रख दीजिये और आलू के आटे को चारों तरह से उठाकर स्टफिंग को बन्द कर दीजिये, गोल कीजिये और हल्का सा दबाकर चपटा कर दीजिये, सारी कचौरी इसी तरह भरकर बनाकर तैयार कर लीजिये. <br/>
<br/>
कढ़ाई में तेल डालकर गरम कीजिये, तेल अच्छी तरह गरम हो जाय(तेल में थोड़ा आटा तोड़ कर डालिये आटा तुरन्त तेल में तैर कर आना चाहिये और सिकना चाहिये), अब पहले 1 कचौरी डालिये कचौरी तैरकर ऊपर आये, उसे पलट दीजिये, दूसरी कचौरी डालिये और उसे भी नीचे की ओर हल्की ब्राउन होने पर पलट दीजिये, कचौरी को दोंनो ओर गोल्डन ब्राउन होने तक तल कर निकाल कर नैपकिन बिछी प्लेट में निकाल कर रख लीजिये. सारी कचौरी इसी तरह तल कर तैयार कर लीजिये. <br/>
<br/>
गरमा गरम आलू पनीर कचौरी को दही और नारियल की व्रत वाली चटनी के साथ परोसिये और खाइये.
<h3> सुझाव:</h3>
आलू पनीर कचौरी बहुत स्वादिष्ट कचौरी है इन्हैं आप किसी भी पार्टी के लिये या कभी भी बना कर खा सकते हैं, आप ये कचौरी व्रत के लिये नहीं बना रहे हैं तब नमक सादा यूज कीजिये और सिघाड़े के आटे के जगह कार्न फ्लोर या मैदा आलू में मिला कर आलू का आटा तैयार कर लीजिये, मसाले अपने स्वाद के अनुसार और तीखे कर सकते हैं, और बिलकुल इसी तरह गरमा आलू पनीर कचौरी (कटलेट) बना लीजिये. <br/>
<br/>
2-3 सदस्यों के लिये<br/>
<br/>
समय 35 मिनिट </font>
</body>
</html>
