<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">

<h2 align="center">
 
पनीर कोफ्ता
</h2>
गर्मी में गैस के आगे खडे होकर खाना बनाने के बजाय माइक्रोवेव में खाना बनाना अधिक सुविधा जनक है पनीर कोफ्ता माइक्रोवेव में बहुत ही कम तेल में बनाये जा सकते हैं, ये डर भी नहीं कि कोफ्ता तेल में फट कर बिखर जायेंगे, और समय तो कम लगता ही है. तो आइये आज हम माइक्रोवेव में पनीर कोफ्ता बनायें
<h3>
आवश्यक सामग्री - </h3>
<h4>
कोफ्ते के लिये - 
</h4>
पनीर - 250 ग्राम<br/><br/>
अरारोट या मैदा - 1-2 चमचा<br/><br/>
नमक - स्वादानुसार (आधा छोटी चम्मच)<br/><br/>
धनियां पाउडर - आधा छोटी चम्मच<br/><br/>
हरी मिर्च - 1 छोटी सी बारीक कटी हुई<br/><br/>
हरा धनियां - एक टेबल स्पून (बारीक कटा हुआ)
<h4>
तरी के लिये -</h4> 

टमाटर - 3-4 मीडियम साइज के<br/><br/>
हरी मिर्च - 1 - 2<br/><br/>
अदरक - 1 इंच छोटा टुकड़ा<br/><br/>
काजू - 15<br/><br/>
तेल - 1- 2 चमचा<br/><br/>
जीरा - आधा छोटी चम्मच<br/><br/>
हींग - 1 पिंच<br/><br/>
हल्दी पाउडर - 1/4 छोटी चम्मच<br/><br/>
धनियां पाउडर - 1 छोटी चम्मच<br/><br/>
लाल मिर्च पाउडर - 1/6 छोटी चम्मच (यदि आप चाहें)<br/><br/>
नमक - स्वादानुसार (3/4 छोटी चम्मच)<br/><br/>
गरम मसाला - 1/4 छोटी चम्मच से कम<br/><br/>
हरा धनियां - 1 बड़ी चम्मच (बारीक कतरा हुआ)
<h3>
विधि -</h3><h4>
कोफ्ते बनाइये</h4>
पनीर को किसी प्याले में डालिये, अरारोट मिलाइये और चिकना आटे जैसा होने तक मैस कीजिये, नमक,धनियां पाउडर, हरी मिर्च और हरा धनियां डालकर अच्छी तरह मिला लीजिये. कोफ्ते के लिये मिश्रण तैयार हैं.
<br/><br/>
माइक्रोवेव सेफ ट्रे या प्याले का ढक्कन ले लीजिये और तेल लगाकर चिकना कर लीजिये. मिश्रण से थोड़ा मिश्रण निकालिये, गोल कीजिये, गोले को ट्रे में रखिये, एक एक करके सारे गोले बनाकर, ट्रे में थोड़ी थोड़ी दूर पर लगा लीजिये.
<br/><br/>
माइक्रोवेव को अधिकतम तापमान पर, 4 मिनिट के लिये सैट कीजिये, कोफ्ते से भरी ट्रे माइक्रोवेव में रखिये और कोफ्ते माइक्रोवेव कीजिये. समय समाप्त होने पर ट्रे को बाहर निकाल लीजिये. कोफ्ते बनकर तैयार हो गये हैं.
<h4>
तरी बनाइये</h4> 
काजू को आधा घंटे के लिये गरम पानी में भिगो दीजिये.
<br/><br/>
टमाटर धोइये, बड़े टुकड़ों में काट लीजिये, हरी मिर्च के डंठल तोड़िये और धो लीजिये, अदरक छीलिये और धो लीजिये. सारी चीजे और भीगे हुये काजू मिक्सर जार में डालिये और बारीक होने तक पीस लीजिये.
<br/><br/>
माइक्रोवेव सेफ प्याले में तेल डालिये, तेल में जीरा, हींग, धनियां पाउडर और हल्दी पाउडर डालिये और माइक्रोवेव में अधिकतम तापमान पर 2 मिनिट के लिये माइक्रोवेव कर लीजिये
<br/><br/>समय समाप्त होने पर प्याले को बाहर निकालिये और पिसे हुये मसाले, नमक, लाल मिर्च, गरम मसाला डाल कर मिलाइये और 3 मिनिट के लिये प्याले को ढककर माइक्रोवेव कीजिये.
<br/><br/>
मसाले माइक्रोवेव होने के बाद, प्याले को बाहर निकालिये, एक कप पानी डालिये और ढककर 3 मिनिट के लिये माइक्रोवेव कीजिये.
<br/><br/>
समय समाप्त होने पर प्याले को बाहर निकालिये, तरी तैयार तैयार है, तरी में, हरा धनीयां और तैयार मलाई कोफ्ते डाल कर 2 मिनिट के लिये ढककर रख दीजिये.
<br/><br/>
माइकोवेव में बने मलाई कोफ्ते  तैयार हैं, गरम गरम चपाती या परांठे या चावल के साथ मलाई कोफ्ते परोसिये और खाइये.
<h3>
सुझाव:</h3>
पनीर कोफ्ते  के लिये ये काजू की तरी बनाई है, आप अपनी पसन्द के अनुसार और भी तरी जो आप पसन्द करें वह बना सकते हैं. 












</font>
</body>
</html>
