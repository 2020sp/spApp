<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> पनीर मखनी रेसिपी </h2>
मसालेदार पनीर मखनी एक लोकप्रिय पंजाबी सब्जी है जो किसी भी पंजाबी ढाबा या तो रेस्टोरंट के मेनू में अवश्य ही देखने मिलेगी। इसे बनाने के लिए नरम पनीर के टुकड़ो को टमाटर, काजू, प्याज, ​क्रीम और बटर (मक्खन) की मसालेदार और क्रीमी ग्रेवी में पकाया जाता है। इस रेसिपी में पारंपरिक मुगलई तरीके से सब्जी कैसे बनाई जाती है वो बताया गया है। उसे सादा पराठा और बूंदी का रायता के साथ लंच या डिनर में परोस सकते है। <br/>
<br/>
मसालेदार पनीर मखनी<br/>
<br/>
पूर्व तैयारियों का समय:10 मिनट<br/>
<br/>
पकाने का समय: 20 मिनट<br/>
<br/>
कितने लोगों के लिए: 4
<h3> सामग्री:</h3>
250 ग्राम पनीर, 1 इंच के टुकड़ो में कटा हुआ<br/>
<br/>
तेज पत्ता का एक छोटा सा टुकड़ा<br/>
<br/>
दालचीनी का 1 इंच टुकड़ा<br/>
<br/>
2 हरी इलायची<br/>
<br/>
1/2 टीस्पून जीरा<br/>
<br/>
1 बड़ा प्याज, कटा हुआ<br/>
<br/>
लहसुन की 5-6 कलियाँ, कटी हुई<br/>
<br/>
8 काजू<br/>
<br/>
3 मध्यम टमाटर, कटे हुए<br/>
<br/>
2 सूखी कश्मीरी लाल मिर्च (या 1 सामान्य सूखी लाल मिर्च), बीज निकाले हुए<br/>
<br/>
1/2 टीस्पून कसूरी मेथी<br/>
<br/>
1 टीस्पून लाल मिर्च पाउडर<br/>
<br/>
1/2 टीस्पून कस हुआ लहसुन (या पेस्ट), वैकल्पिक<br/>
<br/>
1 टीस्पून चीनी<br/>
<br/>
नमक स्वादअनुसार<br/>
<br/>
3 टेबलस्पून बटर (या तेल)<br/>
<br/>
3 टेबलस्पून ताजा क्रीम<br/>
<br/>
5 टेबलस्पून + 1 कप पानी<br/>
<br/>
<h3> विधि:</h3>
एक कड़ाई(पैन) में मध्यम आंच पर 2-टेबलस्पून बटर गरम करें। तेज पत्ता, दालचीनी, इलायची और जीरा डालें। 30 सेकंड के लिए भून ले। कटा हुआ प्याज, लहसुन और काजू डालें। <br/>
<br/>
प्याज को हल्का गुलाबी रंग का होने तक भून ले। <br/>
<br/>
कटा हुआ टमाटर, सूखी कश्मीरी लाल मिर्च और नमक डालें। 4-5 मिनट के लिए भून ले। <br/>
<br/>
कसूरी मेथी (सूखे मेथी के पत्ते) और 3 टेबलस्पून पानी डालें। <br/>
<br/>
टमाटर नरम होने लगे तब तक पकने दे, इसमे लगभग 2-3 मिनट का समय लगेगा। <br/>
<br/>
गैस को बंद कर दें। थोड़ी देर के लिए मिश्रण को ठंडा होने दे। उसे मिक्सर ग्राइंडर की जार में डाले और प्यूरी बना लें। यदि जरुरी लगे तो प्यूरी बनाते वख्त 2-3 टेबलस्पून पानी डाल सकते है। <br/>
<br/>
उसी कड़ाई में मध्यम आंच पर 1 टेबलस्पून बटर गरम करें। 1/2 टीस्पून कसा हुआ लहसुन (या लहसुन की पेस्ट) और 1 टीस्पून लाल मिर्च पाउडर डालें। <br/>
<br/>
अच्छी तरह मिला ले और तैयार की हुई प्यूरी डाले। <br/>
<br/>
कलछी से लगातार हिलाते हुए बटर छुटने लगे तब तक पकाए। इसमे लगभग 3-4 मिनट का समय लगेगा। <br/>
<br/>
1 कप पानी और 1 टीस्पून चीनी डालें। कलछी से अच्छी तरह मिलाएं। <br/>
<br/>
जब ग्रेवी में से छींटे उड़ने लगे तब उसे एक ढक्कन से ढककर 3-4 मिनट के लिए पकने दे। उसे चिपकने से रोकने के लिए के बीच में कभी-कभी कलछी से हिलाते रहिए <br/>
<br/>
ढक्कन हटा दे। ग्रेवी को चख ले और यदि आवश्यक हो तो नमक और चीनी अपने स्वाद के अनुसार डाले। कटा हुआ पनीर डालें। <br/>
<br/>
अच्छी तरह से मिला ले और 2 मिनट के लिए पकने दे। 3 टेबलस्पून ताजा क्रीम डालें। <br/>
<br/>
अच्छी तरह मिलाकर गैस बंद कर दे। कटा हुआ हरा धनिया से गार्निश करे। पनीर मखनी करी परोसने के लिए तैयार है।
<h3>सुझाव और विविधता: </h3>
ग्रेवी को बहुत तीखा बनाये बिना ही गहरा लाल रंग लाने के लिए सूखी कश्मीरी लाल मिर्च का उपयोग किया गया है। अगर यह उपलब्ध नहीं है, तो आप कोई भी तरह की सूखी लाल मिर्च (या 1/2 टीस्पून लाल मिर्च पाउडर) का उपयोग कर सकते है। कश्मीरी लाल मिर्च स्वाद में कम तीखी होती है, अगर आप किसी और तरह की सूखी लाल मिर्च का उपयोग कर रहे है तो उसकी मात्रा कम कर दे वर्ना सब्जी तीखी बनेगी। <br/>
<br/>
फ्रोज़न पनीर क्यूब्स का उपयोग करने से पहले 15 मिनट के लिए गर्म पानी में भिगो दे और बाद में पानी में से निकालकर ग्रेवी में डाले। <br/>
<br/>
इसे और भी तीखा बनाने के लिए लहसुन और सूखी लाल मिर्च की मात्रा बढ़ा दीजिये। <br/>
<br/>
काजू ग्रेवी को गाढ़ा और क्रीमी बनाता है अगर वह उपलब्ध नहीं है तो उसकी जगह पर बादाम या सफेद खसखस का भी उपयोग कर सकते है। <br/>
<br/>
बटर इस पनीर सब्जी के स्वाद में चार चाँद लगा देता है हालांकि, यदि आप चाहें तो आप उसकी जगह पर तेल का उपयोग भी कर सकते है। <br/>
<br/>
स्वाद: मसालेदार और क्रिमी <br/>
<br/>
परोसने के तरीके: मुगलई पनीर मखनी को भारतीय रोटी जैसे की लच्छा पराठा , बटर कुल्चा या चपाती के साथ परोस सकते है। उसे तरह तरह के चावल जैसे की जीरा चावल, मटर पुलाव के साथ भी परोस सकते है। </font>
</body>
</html>
