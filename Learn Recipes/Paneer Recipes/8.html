<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> पालक पनीर रेसिपी </h2>
पालक पनीर उत्तर भारत की बेहद लोकप्रिय करी (सब्ज़ी) है जिसका नाम सुनते ही मुंह में पानी आ जाता है। रेस्तरॉं स्टाइल पालक पनीर बनाने के लिए नरम पनीर को ब्लान्च किये गए पालक की ग्रेवी में मसालों के साथ घी में भुना जाता है और उसे क्रीमी बनाने के लिए उसमे ताज़ी मलाई डाली जाती है। पौष्टिक पालक पनीर के बढ़िया स्वाद का मज़ा उठाने के लिए इसे पनीर पराठों के साथ परोसिये। <br/>
<br/>
पूर्व तैयारियों का समय: 10 मिनट<br/>
<br/>
पकाने का समय: 20 मिनट<br/>
<br/>
कितने लोगों के लिए: 2
<h3> सामग्री:</h3>
1 बड़ी पूड़ी या 4 कप कटी हुई पालक<br/>
<br/>
1/2 कप पनीर (1/2 इंच के चौकोर टुकडो में कटा हुआ)<br/>
<br/>
4-5 लहसून की कलियाँ, पीसी हुई<br/>
<br/>
1/2 इंच अदरक, बारीक कटा हुआ<br/>
<br/>
1-2 छोटी हरी मिर्च, बीज निकालने के बाद बारीक कटी हुई<br/>
<br/>
1 बड़ा प्याज़, बारीक कटा हुआ<br/>
<br/>
3 टेबलस्पून ताज़ी मलाई<br/>
<br/>
1/4 टीस्पून गरम मसाला (यदि आप चाहें)<br/>
<br/>
1 टीस्पून निम्बू का रस<br/>
<br/>
1 टीस्पून कसूरी मेथी<br/>
<br/>
1/3 कप + 1/4 कप पानी<br/>
<br/>
2 टेबलस्पून + तलने के लिए तेल या घी<br/>
<br/>
नमक, स्वादानुसार
<h3>विधि: </h3>
पालक के पत्तों पर लगी मिट्टी निकालने के लिए उन्हें पानी में अच्छी तरह से धोकर साफ़ कर दीजिये और छोटे टुकडों में काट लीजिये। पालक को ब्लान्च करने के लिए उसे नमकीन पानी में 2 मिनट के लिए उबालिए। <br/>
<br/>
उबले हुए पालक को छन्नी से छान लीजिये। <br/>
<br/>
तुरंत उसे ठन्डे पानी में डालकर 1 मिनट तक रहने दीजिये। बाद में अधिक पानी को छान लीजिये। <br/>
<br/>
अब ब्लान्च किये हुए पालक, अदरक, हरी मिर्च और 1/4 कप पानी को मिक्सी में पिस कर प्यूरी बनाइए। <br/>
<br/>
एक कड़ाही में तेल या घी गरम कीजिये। पनीर के टुकडो को उसमे मध्यम आँच पर तब तक तलिए जब तक वह हलके भूरे रंग के नहीं हो जाते। अगर तले हुए पनीर में तेल ज्यादा लगे तो अधिक तेल सोखने के लिए उन्हें किचन पेपर नैपकिन पर रख दीजिये। <br/>
<br/>
एक अलग कड़ाही में धीमी आँच पर 2 टेबलस्पून तेल गरम कीजिये। इसमें बारीक कटा हुआ प्याज़ डालकर हलके भूरे रंग का होने तक पकाइए। अब पिसा हुआ लहसून डालकर 20-25 सेकंड तक मिश्रण को कलछी से मिलाते रहिये। <br/>
<br/>
पालक की प्यूरी, गरम मसाला और नमक डालकर मिश्रण को मिलाइए और थोड़ी देर तक पकाइए। <br/>
<br/>
1/3 कप पानी डालकर अच्छे से मिलाइए और उबाल आने तक धीमी आँच पर पकाइए। बीच में थोड़े-थोड़े समय पर उसे कलछी से मिलाते रहिये। <br/>
<br/>
जब ग्रेवी उबलना शुरू हो जाए तब तला हुआ पनीर डालकर 3-4 मिनट तक पकाइए। <br/>
<br/>
निम्बू का रस और कसूरी मेथी डालकर अच्छे से मिलाइए। अब गैस बंध कर दीजिये और मलाई डालकर मिलाइए। <br/>
<br/>
गरमा-गरम सब्जी को सर्विंग बाउल में निकालकर रोटी, प्लेन पराठा या बटर नान के साथ परोसिये।
<h3>सुझाव और विविधता:</h3>
यदि आपके पास पनीर उपलब्ध न हो तो आप पालक पनीर बनाने के लिए पनीर की जगह तले हुए टोफू का इस्तेमाल करके इस पंजाबी सब्जी का मज़ा उठा सकते है।<br/>
<br/>
नरम पनीर ग्रेवी में आसानी से मिल जाता है। पनीर को नरम बनाने के लिए उसे तलने के बाद 10 मिनट तक गरम पानी में डूबाकर रखिये।<br/>
<br/>
दूध की मलाई गैस बंध करने के बाद ही मिलाना ज़रूरी है। चालू गैस पर सब्ज़ी में मलाई डालने से मलाई फट जाएगी।<br/>
<br/>
अगर आप ग्रेवी की मात्रा को बढ़ाना चाहते हैं तो स्टेप 7 में ज्यादा पानी मिला लीजिये और स्वादानुसार मसाला भी डाल दीजिये।<br/>
<br/>
सब्जी को और भी स्वादिष्ट बनाने के लिए इसमें तले हुए पनीर का उपयोग किया जाता है। अगर आप कम कैलोरी वाली सब्ज़ी बनाना चाहते है तो पनीर को तले बिना इस्तेमाल कीजिये।<br/>
<br/>
सब्जी को पंजाबी स्वाद देने के लिए स्टेप-7 में 1/4 टेबलस्पून कसूरी मेथी डालें।<br/>
<br/>
स्वाद: मसालेदार और क्रीमी
<h3> परोसने के तरीके:</h3>
पालक पनीर को तरह तरह की भारतीय रोटियों के साथ परोसा जाता है। इसके अलावा आप उसे उबले हुए चावल, जीरा राइस और ककड़ी के सलाड के साथ भी परोस सकते है। </font>
</body>
</html>
