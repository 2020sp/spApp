<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">


 <h2 align="center">
 
पनीर पसंदा
</h2>
पनीर पसंदा सब्जी बहुत ही स्वादिष्ट और रिच सब्जी हैं, पनीर पसंदा सब्जी को हम किसी भी पार्टी या किसी खास अवसर पर बना सकते हैं.
<h3>
आवश्यक सामग्री - </h3><h4>
पनीर सेन्डविच बनाने के लिये</h4>

पनीर - 300 ग्राम पनीर (एक ही टुकड़े में लीजिये)<br/><br/>
मैदा या कार्न फ्लोर या अरारोट - 2 टेबल स्पून<br/><br/>
अदरक पेस्ट - आधा छोटी चम्मच<br/><br/>
काजू, बादाम और पिस्ते - 2 टेबल स्पून, बारीक कटे हुये<br/><br/>
किशमिश - 1 टेबल स्पून<br/><br/>
तेल - पनीर सेन्डविच तलने के लिये
<h4>
ग्रेवी के लिये</h4>

टमाटर - 4 ( 200 - 250 ग्राम )<br/><br/>
हरी मिर्च - 2<br/><br/>
क्रीम - 1 कप ( 200 ग्राम)<br/><br/>
तेल - 2-3 टेबल स्पून<br/><br/>
हरा धनियां - 2-3 टेबल स्पून, बारीक कटा हुआ<br/><br/>
अदरक पेस्ट - 1 छोटी चम्मच<br/><br/>
कसूरी मेथी - 1 छोटी चम्मच<br/><br/>
हींग - 1 पिंच<br/><br/>
जीरा - आधा छोटी चम्मच<br/><br/>
धनियां पाउडर - 1 छोटी चम्मच<br/><br/>
लाल मिर्च पाउडर - 1/4 छोटी चम्मच<br/><br/>
हल्दी पाउडर - 1/4 छोटी चम्मच<br/><br/>
गरम मसाला - 1/4 छोटी चम्मच<br/><br/>
नमक - 1 छोटी चम्मच (स्वादानुसार)
<h3>
विधि -</h3> 
पनीर को आधा इंच मोटे और 1.5" *1.5 " के चौकोर टुकड़ों में काट लीजिये. एक चौकोर टुकड़े को बीच से काट कर 2 तिकोने टुकड़े बना लीजिये. सारे टुकड़ों को इसी तरह काट लीजिये.
<h4>
स्टफिंग बना लीजिये -  </h4>
स्टफिंग के लिये पनीर की कटिंग मिली है उसे क्रम्बल कर लीजिये, कटे हुये मेवे, अदरक, किशमिश, 1 पिंच नमक और थोड़ा सा हरा धनियां डालकर सारी चीजों को अच्छी तरह मिला लीजिये, स्टफिंग तैयार है.<br/><br/>
 अरारोट में 2 -3 टेबल स्पून पानी डालकर गाड़ा चिकना घोल बना लीजिये और 1 पिंच नमक डाल कर मिला दीजिये.
<h4>
पनीर सेन्डविच तैयार कीजिये - </h4>
पनीर का एक तिकोना टुकड़ा उठाइये, बीच का कोना हाथ में नीचे की ओर रखिये और ऊपर चौड़ाई में बीच से 2 भाग करते हुये इस तरह काटिये कि वह नीचे की ओर से जुड़ा रहे, काटने का तरीका वीडियो से देखा जा सकता है.
<br/><br/>
पनीर के कटे टुकड़े को खोलिये और बीच में 1- 1.5 छोटी चम्मच स्टफिंग डाल कर, एक जैसा पतला फैलाकर भर दीजिये और पनीर को दबा कर सेन्डविच तैयार कर लीजिये, तैयार सेन्डविच को किसी प्लेट में रखिये. सारे टुकड़ों को भरकर इसी प्रकार सेन्डविच बनाकर तैयार करके प्लेट में लगा लीजिये.

<h4>
पनीर सेन्डविच को तलिये - </h4>
कढ़ाई में तेल डालकर गर्म कीजिये, पनीर सेन्डविच उठाइये और अरारोट के घोल में डुबाकर स्टफिंग को बन्द कर दीजिये, और सेन्डविच को तलने के लिये गर्म तेल में डालिये, एक बार में 3-4 सेन्डविच डाल दीजिये और पलट पलट कर हल्के ब्राउन होने तक तल कर निकाल लीजिये. सारे सेन्डविच इसी तरह तल कर तैयार कर लीजिये.
<h4>
ग्रेवी बनाईये - </h4>
टमाटर को बड़े टुकड़े में काट लीजिये, हरी मिर्च के डंठल हटा कर, टमाटर और हरी मिर्च को मिक्सर में डालिये और बारीक पीस लीजिये.
<br/><br/>
कढ़ाई में तेल डाल कर गर्म कीजिये, तेल गर्म होने पर जीरा डालिये, जीरा भुनने पर, हींग डाल दीजिये, कसूरी मेथी डाल दीजिये, हल्दी पाउडर, धनियां पाउडर और अदरक पेस्ट डालिये, मसाले को हल्का सा भून लीजिये. अब पिसे टमाटर ,हरी मिर्च का पेस्ट डाल दीजिये, लाल मिर्च पाउडर भी डाल दीजिये, और मसाले को मीडियम आग पर तब तक भूनिये जब तक कि मसाले से तेल न अलग होने लगे. मसाले से तेल अलग होने लगा है, मसाला भुन गया है.
<br/><br/>
मसाले में क्रीम डाल कर मिलाइये और लगातार चलाते हुये तब तक भूनिये जब तक मसाले में फिर से उबाल न आ जाय. अब मसाले में 1 कप पानी डाल दीजिये, गरम मसाला और नमक भी डाल दीजिये, थोड़ा सा हरा धनियां भी डालकर मिला दीजिये. ग्रेवी में उबाल आने के बाद पनीर सेन्डविच डाल दीजिये और ग्रेवी में डुबा दीजिये, गैस बन्द कर दीजिये. पनीर सेन्डविच को ढककर 2 मिनिट ग्रेवी में डूबे रहने दीजिये.
<br/><br/>पनीर पसंदा सब्जी तैयार है, सब्जी को प्याले में निकालिये और हरा धनियां डालकर सब्जी की गार्निस कर दीजिये, पनीर पसंदा सब्जी को चपाती, परांठे, नान या चावल के साथ परोसिये और खाइये.
<h3>
सुझाव:</h3>
पनीर पसन्दा ग्रेवी को आप अपनी पसन्द के अनुसार बना सकते है, ग्रेवी के लिये काजू ले सकते हैं, खरबूजे के बीज ले सकते हैं, खसखस ले सकते हैं, मावा की ग्रेवी बना सकते हैं. 









</font>
</body>
</html>
