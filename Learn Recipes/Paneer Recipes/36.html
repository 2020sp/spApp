<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> चिल्ली पनीर </h2>
चीनी रेसीपीज चीन से घूमते घामते आकर यहां एक अपना खास स्वाद बना चुकीं हैं.  चीनी रेसीपीज के भारतीय रूप में चिल्ली पनीर एक स्वादिष्ट और पौष्टिक रेसीपी है.  इसे आप चाहे खाने से पहले खाईये या खाने के साथ.  मन करे तो वेज चाउमिन के साथ खाईये या फिर फ्राइड राइस के साथ.  आपको ये हर तरह से पसंद आयेगा.
<h3> आवश्यक सामग्री</h3>
पनीर - 300 ग्राम<br/>
<br/>
ग्रीन कैप्सकम - 1 ( मीडियम साइज में काट लेंगे )<br/>
<br/>
रैड कैप्सकम - 1 ( मीडियम साइज में काट लेंगे )<br/>
<br/>
कार्न फ्लोर - 3-4 टेबल स्पून<br/>
<br/>
टमाटो सास - 1/4 कप<br/>
<br/>
ओलिव ओइल - 1/4 कप<br/>
<br/>
सिरका - 1 -2 छोटी चम्मच<br/>
<br/>
सोया सास - 1-2 छोटी चम्मच<br/>
<br/>
चिल्ली सास - 1-2 छोटी चम्मच<br/>
<br/>
हरी मिर्च - 2-3 ( छोटी छोटी काट लीजिये)<br/>
<br/>
अदरक - 1 इंच टुकड़ा (कद्दूकस किया हुआ)<br/>
<br/>
नमक - आधा छोटी चम्मच (स्वादानुसार)<br/>
<br/>
काली मिर्च पाउडर - 1/4 छोटी चम्मच<br/>
<br/>
चिल्ली फ्लेक्स -1/4 छोटी चम्मच<br/>
<br/>
अजीनो मोटो - 1- 2 पिंच<br/>
<br/>
पोदीना के पत्ते - 10 -12
<h3> विधि</h3>
पनीर को चौकोर टुकड़ों में काट लीजिये, किसी प्लेट में आधा कार्न फ्लोर लेकर पनीर के टुकड़ों को कार्न फ्लोर में लपेट लीजिये. नानस्टिक कढ़ाई में 2 टेबल स्पून तेल डालकर चारों ओर फैला दीजिये, तेल गरम होने पर पनीर के टुकड़े कढ़ाई में सिकने के लिये लगा दीजिये और दोनों ओर पलट पलट कर हल्के ब्राउन होने तक सेक कर निकाल लीजिये. <br/>
<br/>
अब बचा हुआ तेल कढ़ाई में डालिये, गरम होने पर अदरक और हरी मिर्च डालकर भूनिये, ग्रीन कैप्सकम डालकर, 1 मिनिट भूनिये. रैड कैप्सकम डालकर और 1 मिनिट भूनिये, और अब भुने हुये पनीर के टुकड़े, टमाटो सास, सोया सास, चिल्ली सास, सिरका, चिल्ली फ्लेक्स, काली मिर्च, अजीनोमोटो और नमक डालकर सारी चीजों को धीमी गैस पर ही मिक्स अच्छी तरह मिक्स होने तक मिक्स कीजिये. <br/>
<br/>
बचे हुये कार्न फ्लोर को 1/4 कप में पानी में गुठलियां खतम होने तक घोलिये और चिल्ली पनीर में डालकर मिलाइये, चिल्ली पनीर को 1 मिनिट चमचे चलाते हुये पका लीजिये, पोदीना के पत्ते मोटे मोटे तोड़ कर डाल कर मिला दीजिये. <br/>
<br/>
गरमा गरम बहुत ही स्वादिष्ट चिल्ली पनीर तैयार है, चिल्ली पनीर के साथ नूडल्स बनाकर परोसिये और खाइये. <br/>
<br/>
अगर आप प्याज लहसन वाला चिल्ली पनीर बनाना चाहते हैं, तब एक प्याज पतला पतला काट लीजिये, 4 लहसन की कली छोटी काट लीजिये, तेल गरम होने के बाद, अदरक और हरी मिर्च डालने से पहले लहसन डालें हल्का सा भूनें, प्याज डालकर हल्का गुलाबी होने तक भूनें, अब उसी क्रम में अदरक हरी मिर्च और सारे मसाले डालते हुये चिल्ली पनीर बनाकर परोसें और खायें. </font>
</body>
</html>
