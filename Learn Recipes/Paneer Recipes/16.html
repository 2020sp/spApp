<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">


<h2 align="center">
 
पनीर दही वड़ा 
</h2>
मूंग या उरद दाल से बनाये जाने वाले दही बड़े की पहले तैयारी करनी होती है लेकिन पनीर के दही वड़े तुरन्त आसानी से बनाये जा सकते हैं. स्वाद में बेहतरीन लेकिन अन्नरहित होने के कारण इन्हें व्रत में भी बनाया जा सकता है.

<h3>
आवश्यक सामग्री - </h3>
<h4>
दही बड़े बनाने के लिये</h4>

पनीर 200 ग्राम<br/><br/>
उबले आलू - 2<br/><br/>
अरारोट - 2 टेबल स्पून<br/><br/>
तेल - तलने के लिये<br/><br/>
हरी मिर्च - 1 (बारीक कटी हुई)<br/><br/>
अदरक - 1/2 इंच टुकडा़ (कद्दूकस किया हुआ)<br/><br/>
नमक - 1/2 छोटी चम्मच या स्वादानुसार
<h4>
परोसने के लिये</h4>

दही - 3 - 4 कप<br/><br/>
हरी चटनी - 1 कप<br/><br/>
मीठी चटनी - 1 कप<br/><br/>
लाल मिर्च पाउडर - 1-2 छोटी चम्मच<br/><br/>
भूना जीरा - 2-3 टेबल स्पून<br/><br/>
काला नमक - 2 टेबल स्पून
<h3>
विधि -</h3>
एक प्याले में पनीर को कद्दूकस कर लीजिए, और आलू को छील कर कद्दूकस कर लीजिए, अरारोट डाल कर मिला दीजिए, मिश्रण में नमक, अदरक और हरी मिर्च डालकर अच्छी तरह से मसल मसल कर गूंथ लीजिये. वड़े बनाने के लिए मिश्रण तैयार है.
<br/><br/>
एक कढ़ाई में वड़े तलने के लिये तेल डालिये और गरम कीजिये.<br/><br/>
मिश्रण से थोड़ा सा मिश्रण निकाल कर गोल कीजिये और हथेली से दबाकर चपटा करें, वड़े को गरम तेल में डालिये, 3-4 वड़े बनाकर कढ़ाई में डालिये और वड़ों को पलट-पलट कर सुनहरा होने तक तल लीजिये. तले हुए वड़े किसी प्लेट पर बिछे नैपकिन पेपर पर निकाल कर रख लीजिये. इसी तरह सारे बड़े बनाकर तैयार कर लीजिये.


<h4>
दही बडे की चाट बनाईये</h4>
एक प्लेट में 3-4 पनीर वड़े रख दीजिए. इसके ऊपर दही डालें अब इसके ऊपर काला नमक, भूना हुआ जीरा और लाल मिर्च पाउडर बुरक दीजिए. अब इसके ऊपर थोडी़ मीठी चटनी और हरी चटनी डाल दीजिए. अब एक बार फिर से दही और थोडा़ सा काला नमक, भूना हुआ जीरा और लाल मिर्च पाउडर बुरक दीजिए. 
आपकी पनीर दही वड़ा चाट तैयार है. स्वाद से भरपूर चटपटी दही वड़ा चाट परोसिये और खाइये.
<h3>
सुझाव -</h3>

वड़ों को तलते समय तेल अच्छा गरम होना चाहिए. एसा करने से वड़े तेल कम सोखते हैं और टूटते भी नहीं.<br/><br/>
तलते समय अगर वड़े टूटते हैं तो उसमें थोडा़ और अरारोट डाल कर मिला लीजिये, दही वड़े अच्छे बनेंगे.<br/><br/>
व्रत के लिये वड़े बना रहे हैं तब सैंधा नमक और काली मिर्च प्रयोग कीजिये.<br/><br/>
दही बड़े के दही में 1-2 छोटी चम्मच चीनी भी डाली जा सकती है.<br/><br/>
अरारोट की जगह कार्न फ्लोर या मैदा या ब्रेड क्रम्बस बाइन्डर के रूप में डाले जा सकते हैं.









</font>
</body>
</html>
