<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">



<h2 align="center">
 
पालक पनीर बिरयानी 
</h2>
हरे पालक के पत्ते, हल्का भुना हुआ ताजा पनीर, देशी मसाले और बासमती चावल...  इन सबके सोचने भर से कल्पना की जा सकती है कि पालक पनीर बिरयानी कितनी जायकेदार होगी !
<h3>
आवश्यक सामग्री -</h3> 
पालक - 250 ग्राम (बारीक कटी हुई)<br/><br/>
बासमती चावल - 1 कप (200 ग्राम)<br/><br/>
टमाटर -  2 (150 ग्राम)<br/><br/>
पनीर - 200 ग्राम<br/><br/>
दही -  ½ कप<br/><br/>
तेल - 4-5 टेबल स्पून   <br/><br/>
हरा धनिया - 4-5 टेबल स्पून (बारीक कटा हुआ)<br/><br/>
नमक - 1.5 छोटी चम्मच य स्वादानुसार<br/><br/>
साबुत गरम मसाला - काली मिर्च 12, इलायची 3, लौंग 4, दालचीन 1 इंच टुकडा़,<br/><br/>
हरी मिर्च - 2 (बारीक कटी हुई)<br/><br/>
लाल मिर्च - ¼ छोटी चमच<br/><br/>
अदरक - 1 छोटी चम्मच<br/><br/>
जीरा - ½ छोटी चम्मच<br/><br/>
धनिया पाउडर - 1 छोटी चम्मच<br/><br/>
हल्दी पाउडर - ¼ छोटी चम्मच<br/><br/>
घी - 2 छोटे चम्मच
<h3>
विधि -</h3> 

चावलों को साफ करके अच्छी तरह धो कर आधा घन्टे के लिये पानी में भिगो कर रख दीजिए.
 <br/><br/>आधा घंटे के बाद एक बड़े बरतन में 4-5 कप पानी डालकर उबलने के लिए रख दीजिए. पानी में उबाल आने पर इसमें भीगो कर रखे हुए चावल डाल दीजिए, साथ ही 2 छोटे चम्मच तेल और 3/4 छोटा चम्मच नमक डाल कर मिक्स कर दीजिए और चावलों को ढककर पकने दीजिए. चावलों को बीच में चैक करते रहें (चावलों को 90% तक पकाएं इन्हें पूरी तरह से नहीं पकाना). चावलों के पक जाने पर इन्हें छान लीजिए और अतिरिक्त पानी को हटा दीजिए, और थोड़ा ठंडा होने दीजिये.
<br/><br/>
टमाटर को बारीक काट लीजिए, पनीर को भी छोटे-छोटे आध इंच के चौकोर टुकड़ों में काट कर तैयार कर लीजिए .
<br/><br/>
पैन में तेल डाल कर गरम कीजिये, तेल के हल्का गरम होने पर पनीर के टुकड़े पैन में सिकने के लिये लगा दीजिये और दोनों ओर पलट-पलट कर हल्के ब्राउन होने तक सेक कर निकाल लीजिये. अब इस बचे तेल में जीरा, लौंग, काली मिर्च,  इलाइची के दानों और दाल चीनी को डाल कर मसाले को हल्का सा भून लीजिए. अब हल्दी पाउडर, धनिया पाउडर, कटे हुए टमाटर के टुकड़े, कद्दूकस किया हुआ अदरक, कटी हुई हरी मिर्च, लाल मिर्च पाउडर डालकर थोड़ा सा भूनिये और ढककर के 3-4 मिनिट पकने दीजिए.


<br/><br/>
मसाले को चैक कीजिए, टमाटर नरम होने पर दही डालकर मिला दीजिए, मसाले में उबाल आने पर इसमें पनीर के टुकड़े डाल दीजिये और नमक डाल कर मिला दीजिए. अब इसमें पालक डालकर मिक्स करें और 2-3 मिनिट के लिए पका लीजिए.एक बडा़ बर्तन  लीजिए इसमें चावलों को दम दिलवाएं. बर्तन के तले में 1-2 छोटी चम्मच घी डाल दीजिये, और थोडी़ सी सब्जी डालकर फैला दीजिए. अब इसके ऊपर आधा चावल डालकर चावल की एक परत बिछा दीजिये, अब फिर से सब्जी को चावल के ऊपर डाल दीजिये और एक जैसा फैला कर चावलों को ढक दीजिये.
<br/><br/>
बचे हुये चावल सब्जी के ऊपर डालकर एक जैसा करके परत जमा दीजिये, अब बची हुई सब्जी को चावलों के ऊपर डाल दीजिए साथ ही हरा धनिया और 2-3 चम्मच घी के डाल दीजिए और अब बिरयानी का ढक्कन अच्छी तरह बन्द करके, धीमी गैस पर 15 मिनिट तक दम दीजिये.
<br/><br/>
गैस बंद कर दीजिए, बिरयानी बन कर तैयार है. बर्तन का ढक्कन खोलिये, और बिरयानी को प्लेट में निकाल लीजिए. गरमा गरम पालक पनीर बिरयानी तैयार है, इसे हरे धनिये की पत्तियों से गार्निश कर दीजिए. स्वादिष्ट पालक पनीर बिरयानी को, दही, रायते, चटनी या अचार के साथ परोसिये और खाइये.
<br/><br/>3-4 सदस्यों के लिये
<br/><br/>समय -55 मिनिट








</font>
</body>
</html>
