<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> टोफू या पनीर भरी ब्रेड </h2>
ओवन से निकली ताजा ताजा मुलायम ब्रेड और उसके अन्दर भरा टोफू या पनीर.. आपके सारे परिवार को बेहद पसंद आयेगी. इसे आप अपने स्कूल जाने वाले बच्चे के टिफिन में भी रख सकते हैं.
<h3> आवश्यक सामग्री -</h3>
आटा - 400 ग्राम<br/>
<br/>
खमीर - एक कप (घर में बनाया हुआ)<br/>
<br/>
या ड्राई यीस्ट के दाने - 2 छोटी चम्मच<br/>
<br/>
नमक - 1 छोटी चम्मच (स्वादानुसार)<br/>
<br/>
चीनी - 2 छोटी चम्मच<br/>
<br/>
तेल - 1 - 2 टेबल स्पून
<h3> ब्रेड में भरने के लिये</h3>
टोफू - 250 ग्राम (2 बड़े चौकोर टुकड़े)<br/>
<br/>
नमक - स्वादानुसार (आधा छोटी चम्मच)<br/>
<br/>
काली मिर्च - 1/4 छोटी चम्मच से कम<br/>
<br/>
हरी मिर्च - 1 छोटी सी<br/>
<br/>
हरा धनियां - 2 टेबल स्पून कटा हुआ<br/>
<br/>
तिल - एक टेबल स्पून
<h3> विधि - </h3>
ब्रेड के लिये आटा लगाने के लिये 2 1/2 कप पानी गुनगुना गरम कर लीजिये. <br/>
<br/>
किसी बर्तन में आटे को छान कर निकाल लीजिये, आटे के बीच में हाथ से जगह बनाइये, नमक, चीनी, तेल और घर में बनाया हुआ खमीर (how to make yeast at home) डालिये. गुनगुने पानी की सहायता से एकदम नरम चपाती से भी से भी नरम आटा लगाइये. आटे को 6-7 मिनिट तक मसल मसल कर उठा पटक करते हुये गूथिये, आटा चिकना और हल्का हो जाता है. <br/>
<br/>
अगर ड्राई यीस्ट डाल रहे हैं तब सबसे पहले 2 टेबल स्पून गुनगुने पानी या दूध में ड्राई यीस्ट के दाने डाल कर 10 मिनिट के लिये ढककर रख दीजिये, ड्राई यीस्ट हल्के झाग बनाता हुआ घुल जाता है. घर में बनाये गये यीस्ट के स्थान पर ड्राई यीस्ट को आटे में डालिये और सारी चीजें उपरोक्त तरीके से डाल कर नरम आटा गूंथ लीजिये. <br/>
<br/>
गुथे आटे को किसी गहरे और बड़े प्याले में तेल लगाकर, क्लिंज फिल्म या प्लेट  से अच्छी तरह ढककर गरम जगह पर रख दीजिये, ठंड के दिनों में बर्तन के चारों ओर टावल लपेट कर रखें. 3-4 घंटे में गुंथा आटा फूल कर दुगना हो जाता है. ब्रेड बनाने के लिये आटा तैयार है. <br/>
<br/>
आटे को पंच करके एक जैसा कीजिये, सूखी मैदा लगाकर आटे को 10 भागों में बांटकर गोले बना लीजिये. <br/>
<br/>
हमारे पास टोफू के 2 टुकड़े हैं, एक टुकड़े के हमने 3 पतले स्लाइस बनाये हैं. दूसरे टुकड़े को कद्दूकस करके नमक, काली मिर्च, हरी मिर्च और हरा धनियां मिला लिया है. <br/>
<br/>
आटे का एक गोला उठाइये, सूखी मैदा लगाकर, चकले पर थोड़े तिल रखिये, अब आटे के गोले को रखिये, आटे के गोले को मोटे परांठे जैसा बेलिये, टोफू की एक स्लाइस रखिये,थोड़ा सा नमक और काली मिर्च या घर का बना चाट मसाला छिड़क कर डाल दीजिये. बेले हुये परांठे को चारों ओर से इस तरह मोड़िये कि वह चौकोर ब्रेड की तरह दिखाई दे. <br/>
<br/>
तीन आटे के गोले से इसी तरह टोफू के स्लाइस भर कर, तीन चौकोर ब्रेड बना लीजिये. <br/>
<br/>
ट्रे में तेल लगाकर चिकना कीजिये, बनाई हुई चौकोर ब्रेड को ट्रे में लगाइये.
<h3> टोफू या पनीर भरे रोल -</h3>
चौथे आटे के गोले को उसी तरह चकले पर तिल बिछा कर, थोड़ा और मोटा बेल लीजिये, कद्दूकस किये हुये, मसाले मिले टोफू को 5 भागों में बांट लीजिये और एक भाग इस बेले गये परांठे के ऊपर इस तरह बिछाइये, परांठे को रोल कीजिये और दोंनो सिरे से बन्द करके रोल बनाकर ट्रे में लगाइये. सारे गोले इसी तरह से बेल कर टोफू भरकर रोल बना लीजिये और बेक करने के लिये ट्रे में लगाइये. <br/>
<br/>
ट्रे में लगे इन ब्रेड को ढककर 1 घंटे के लिये रख दीजिये. <br/>
<br/>
एक घंटे बाद, ओवन को 200 डि. से. पर गरम कीजिये, ब्रेड की ट्रे ओवन में रखिये और ओवन को  डि. 200 से.तापमान पर सैट करके, 10 मिनिट के लिये बेक कीजिये. समय समाप्त होने पर ब्रेड को चैक कीजिये, ब्रेड ऊपर से अच्छी ब्राउन हो गई तब ब्रेड बेक हो चुकी है, यदि नहीं तो आप फिर से 2-4 मिनिट के लिये इतने ही तापमान पर ओवन को सैट करके ब्रेड को बेक करने लगा दीजिये. <br/>
<br/>
टोफू स्टफ्ट ब्रेड बेक हो चुकी हो तो ट्रे को निकालिये और ब्रेड ठंडा होने रखिये. ताजा बनी टोफू स्टफ्ड ब्रेड अभी खाइये या बच्चों के टिफिन में टमाटर सास के साथ रखिये, बचे हुये ब्रेड फ्रिज में रखकर 3 दिन तक जब भी आपका मन करे, ब्रेड फ्रिज से निकालिये, हल्का गरम कीजिये और चाय, काफी, दूध किसी के साथ के भी साथ खाइये.
<h3> सुझाव</h3>
ब्रेड में टोफू की जगह पनीर, उबले आलू, कद्दूकस की गई सब्जियां, जो आपको पसन्द हो भर कर सब्जी भरी ब्रेड  बना सकते हैं.  पालक की पत्तियों को साफ करके और हल्का चाट मसाला मिला कर पालक भरे ब्रेड रोल भी बनाया जा सकता है. <br/>
<br/>
बच्चों के लिये मीठी ब्रेड बनाना चाहें तो ब्रेड में सेब  का जैम या अन्ननास का जैम  भर कर जैम भरी ब्रेड  बनाइये. <br/>
<br/>
टोफू स्लाइस से ब्रेड बना रहें हैं, तब टोफू स्लाइस को पहले नान स्टिक तवे पर थोड़ा सा तेल डाल कर हल्का ब्राउन होने तक सेकें और मसाला छिड़क कर लपेट कर भरे, इस तरह टोफू बहुत ज्यादा स्वादिष्ट है. </font>
</body>
</html>
