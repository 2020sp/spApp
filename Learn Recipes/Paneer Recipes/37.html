<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> पालक पनीर दोसा </h2>
दक्षिण भारतीय दोसा सांबर में पारपम्परिक रूप से हट कर कई तरह से बनाया जाता है जैसे, चीज दोसा, चाइनीज नूडल्स दोसा या फिर पालक पनीर दोसा जिसे हम आज बना रहे हैं.
<h3> आवश्यक सामग्री - </h3>
दोसा बैटर - 2 - 3 कप<br/>
<br/>
पालक का पेस्ट - आधा कप<br/>
<br/>
नमक - 1 छोटी चम्मच (स्वादानुसार)
<h4> स्टफिंग के लिये:</h4>
पालक - 2 कप (बारीक कटे हुये)<br/>
<br/>
पनीर - 200 ग्राम (क्रम्बल किया हुआ 1 कप)<br/>
<br/>
तेल - 2-3 टेबल स्पून<br/>
<br/>
नमक - आधा छोटी (स्वादानुसार)<br/>
<br/>
जीरा - आधा छोटी चम्मच<br/>
<br/>
हरी मिर्च - 1-2 बीज निकाल कर, बारी क कटी हुई<br/>
<br/>
अदरक - 1/2 इंच अदरक कद्दूक्स किया हुआ<br/>
<br/>
लाल मिर्च - 1/4 छोटी चम्मच से कम (यदि आप चाहें)
<h3> विधि - </h3>
<h4> पालक दोसा के लिये स्टफिंग तैयार कर लीजिये: </h4>
पैन में 2 छोटे चम्मच तेल डाल कर, गरम कीजिये, गरम तेल में जीरा डालिये, जीरा भुनने के बाद हरी मिर्च,अदरक पेस्ट डालकर हल्का सा भूनिये, कटा हुआ पालक डालिये, नमक, लाल मिर्च और पनीर डालकर अच्छी तरह मिक्स होने तक मिक्स कर लीजिये, तैयार स्टफिंग को प्याले में निकाल लीजिये. <br/>
<br/>
दोसा बैटर में पालक पेस्ट और नमक डाल कर मिक्स कर लीजिये, बैटर यदि गाढ़ा हो तो उसमें थोड़ा पानी मिला कर मिक्स कर लीजिये.
<h4> दोसा बनाइये:</h4>
नानस्टिक तवा गैस पर रखकर गर्म कीजिये, तवा गरम होने के बाद तवे पर थोड़ा सा तेल डालकर नैपकिन पेपर या कपड़े से चारों ओर फैला दीजिये, हल्के गरम तवे पर 2 चमचे दोसा बैटर डालिये और चमचे को गोल गोल गुमाते हुये दोसा फैलाइये. दोसे के चारों ओर थोड़ा सा तेल डालिये और थोड़ा सा तेल दोसे के ऊपर डालिये, दोसे को मीडियम गैस पर नीचे की ओर से गोल्डन ब्राउन होने तक सिकने दीजिये. दोसे के ऊपर की ओर 1-2 चमचे स्टफिंग रखकर बीच में पतला फैला दीजिये. दोसे को मोड़कर तवे से उतार लीजिए. <br/>
<br/>
दूसरा दोसा फैलाने से पहले, तवे को गीले सूती साफ कपड़े से पोंछ लीजिये, ताकि तवा अधिक गर्म न रहे, अधिक गरम तवे पर दोसा पतला फैलाना मुश्किल होता है और दोसा जल्दी से जलने लगता है. सारे दोसे इसी प्रकार से बनाकर तैयार कर लीजिये. <br/>
<br/>
गरमा गरम पालक पनीर दोसा को साबर और नारियल की चटनी (Coconut Chutney) या मूंगफली दाने (Peanut Chutney) की चटनी के साथ परोसिये और खाइये.
<h4> सावधानियां:</h4>
स्टफिंग बनाते समय पालक को बिलकुल ज्यादा नहीं पकाना है, पालक को ज्यादा पकाने से उसका जूस बाहर निकल आयेगा और स्टफिंग गीली हो जायेगी. <br/>
<br/>
पालक पेस्ट बनाने के लिये पालक के पत्ते साफ कीजिये, मोटे डंठल हटा दीजिये, अच्छी तरह 2 बार पानी में धोइये और बारीक पीस लीजिये.
<h4> दोसा बैटर: </h4>
3 भाग चावल और 1 भाग उरद दाल साफ करके अलग अलग पानी में 4-5 घंटे के लिये भिगो दीजिये, दाल के साथ 1 छोटी चम्मच मेथी के दाने डालकर भिगोइये, इससे दोसे क्रस्प बनते हैं. दाल और चावल से अतिरिक्त पानी निकाल दीजिये. चावल को बारीक पीस लीजिये, पीसने के लिये 2-3 टेबल स्पून पानी या जितना पानी आवश्यक हो डाल सकते हैं. उरद दाल और मेथी के दाने बिलकुल बारीक पीस लीजिये, दोनों को किसी बड़े बर्तन में निकाल कर मिक्स कीजिये और फरमेन्ट करने के लिये रख दीजिये. गर्मी के दिनों में 12 घंटे में बैटर फरमेन्ट हो जाता है और सर्दी के दिनों में 20 - 24 घंटे में बैटर फरमेन्ट होता है. </font>
</body>
</html>
