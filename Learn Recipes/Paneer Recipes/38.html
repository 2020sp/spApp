<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> पनीर मसाला </h2>
पनीर की सब्जी को कई तरीकों से बनाया जाता है. उनमें से एक तरीका ये है, इस सब्जी को हम थोड़ा इस तरह बनायेंगे मसाला थोड़ा ज्यादा, लेकिन क्रीम और दूध का प्रयोग नहीं करेंगे. आईये आज हम मसाला पनीर (Panir Masala Recipe) बनायें.
<h3> आवश्यक सामग्री - </h3>
पनीर - 250 ग्राम<br/>
<br/>
खसखस या काजू  - 2 टेबिल स्पून<br/>
<br/>
टमाटर -3 (मध्यम आकार के)<br/>
<br/>
हरी मिर्च -2-3<br/>
<br/>
अदरक -1 इंच लम्बा टुकड़ा<br/>
<br/>
ताजा दही -1\2 छोटी कटोरी<br/>
<br/>
तेल या घी  - 3-4 टेबिल स्पून<br/>
<br/>
हींग  -1 पिंच<br/>
<br/>
जीरा - आधा छोटी चम्मच<br/>
<br/>
हल्दी पाउडर - एक चौथाई छोटी चम्मच<br/>
<br/>
धनियां पाउडर - एक छोटी चम्मच<br/>
<br/>
लाल मिर्च पाउडर - आधा छोटी चम्मच<br/>
<br/>
गरम मसाला - एक चौथाई छोटी चम्मच<br/>
<br/>
नमक - स्वादानुसार ( आधा छोटी चम्मच )<br/>
<br/>
हरा धनियां - एक टेबिल स्पून ( बारीक कटा हुआ )
<h3> विधि - </h3>
पनीर को 1 1/2 इंच चौड़े 1 1/2 इंच लम्बे टुकड़ों में काट लीजिये. <br/>
<br/>
खसखस या काजू को धोकर 1 घंटे के लिये पानी में भिगो दीजिये.  भीगे हुये खसखस या काजू को बारीक पीस कर प्याले में निकाल कर रख लीजिये. <br/>
<br/>
टमाटर, हरी मिर्च और अदरक को मिक्सी से पीस कर पेस्ट बना लीजिये,  दही को इसी पेस्ट में डाल कर <br/>
<br/>
एक बार फिर से मिक्सी चलाकर मथ लीजिये. <br/>
<br/>
कढ़ाई में घी डाल कर गरम कीजिये. पनीर के 4-5 टुकड़े इस गरम घी में डालें और दोनों तरफ ब्राउन होने तक तलिये. तले हुये पनीर को प्लेट में निकाल कर रखें. सारा पनीर इसी तरह तल कर तैयार कर लीजिये. <br/>
<br/>
बचे हुये घी में हींग और जीरा डाल दीजिये. जीरा भुनने पर हल्दी पाउडर, धनिया पाउडर और लाल मिर्च पाउडर मिलाकर चमचे से चलायें, खसखस या काजू का पेस्ट डाल कर 2-3 मिनिट तक भूनिये. इस भूने हुये मसाले में दही टमाटर का पेस्ट डाल कर मसाले को तब तक भूने जब तक कि मसाले के ऊपर घी न तैरने लगे. <br/>
<br/>
अब इस मसाले में  अपने अनुसार तरी को पतला करने के लिये पानी और नमक डाल दीजिये.  तरी में उबाल आने पर तला हुआ पनीर और गरम मसाला डाल कर 2-3 मिनिट चमचे से चलाकर पकाइये.  आपकी सब्जी मसाला पनीर तैयार है़ <br/>
<br/>
सब्जी को प्याले में निकालिये और ऊपर से हरा धनियां डाल कर सजाइये.  गरमा गरम मसाला पनीर, परांठे, नान या चपाती और चावल किसी के साथ परोसिये और खाइये.
<h3> सुझाव:</h3>
अगर आप प्याज लहसन डालकर सब्जी बनाना चाहते हैं, तब जीरा भुनने के बाद 1 प्याज बारीक कटी हुई, 4-5 लहसन की कली बारीक कटी हुई, डालें और प्याज को ट्रान्सपेरेन्ट होने तक भून लीजिये और बाकी सारे मसाले इसी तरह डालकर सब्जी बना लीजिये. </font>
</body>
</html>
