<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> पनीर बटर मसाला रेसिपी </h2>
पंजाबी पनीर बटर मसाला भारतीय व्यंजनों में सबसे लोकप्रिय पनीर के व्यंजनो में से एक है। इस सब्जी की तीखी, मसालेदार और मलाईदार ग्रेवी एक उत्तम स्वाद का संयोजन है जिसे किसी भी भारतीय रोटी के साथ परोसा जा सकता है। आप इसे तंदूरी रोटी, नान, पनीर कुलचा या उबले हुए चावल के साथ परोस सकते है। दोपहर के भोजन या तो रात के खाने के लिए यह सबसे अच्छा शाकाहारी व्यंजन है, इसे बनाने के लिए यह आसान स्टेप-बाय-स्टेप फोटो रेसिपी का अनुसरन करे। <br/>
<br/>
रेस्टोरेंट जैसा पनीर बटर मसाला<br/>
<br/>
पूर्व तैयारियों का समय: 10 मिनट<br/>
<br/>
पकाने का समय: 30 मिनट<br/>
<br/>
कितने लोगों के लिए: 4
<h3> आवश्यक सामग्री -</h3>
250 ग्राम पनीर (या टोफू),1 इंच के चौकोर टुकड़ों में कटा हुआ<br/>
<br/>
2 मध्यम प्याज, बारीक कटे हुए<br/>
<br/>
1½ टीस्पून बारीक कटा हुआ अदरक<br/>
<br/>
3-4 लहसुन की कलियाँ<br/>
<br/>
3 मध्यम टमाटर<br/>
<br/>
6-8 काजू,15 मिनट के लिए पानी में भिगोये हुए<br/>
<br/>
1 छोटा टुकड़ा तेजपत्ता<br/>
<br/>
2 हरी मिर्च, लंबाई में कटी हुई<br/>
<br/>
1/2 कप दूध (फुल फेट)<br/>
<br/>
2 टीस्पून कसूरी मेथी (सूखी मेथी पत्ते)<br/>
<br/>
1/2 टीस्पून गरम मसाला पाउडर<br/>
<br/>
1 टेबलस्पून धनिया पाउडर<br/>
<br/>
1 टीस्पून लाल मिर्च पाउडर, या स्वादानुसार<br/>
<br/>
2 टेबलस्पून ताजा क्रीम (या घर का बनी मलाई)<br/>
<br/>
2 टेबलस्पून मक्खन (बटर)<br/>
<br/>
2 टेबलस्पून तेल<br/>
<br/>
स्वादानुसार नमक
<h3> विधि:</h3>
यदि आप फ्रोजन पनीर का उपयोग कर रहे हैं, तो उन्हें डीफ्रोस्ट कर ले। <br/>
<br/>
प्याज, अदरक और लहसुन को मिक्सी में पीसकर प्याज का पेस्ट बना ले। काजू का पेस्ट बनाने के लिए उसे दो टेबलस्पून पानी के से मिक्सी में पीस लें। टमाटर को ब्लान्च करके टमाटर की प्यूरी तैयार कर ले। <br/>
<br/>
एक कडाही में मध्यम आंच पर तेल और मक्खन साथ में गरम कीजिये. तेजपत्ता और प्याज का पेस्ट डालकर उसे हल्के भूरे रंग रंग का होने तक भूनिए, उसमे 4-5 मिनट लगेँगे। <br/>
<br/>
कटी हुई हरी मिर्च और लाल मिर्च पाउडर डालकर 30-40 सेकंड के लिए भुने। काजू का पेस्ट डालिए। <br/>
<br/>
चम्मच से लगातार हिलाते हुए दो मिनट के लिए भुने। <br/>
<br/>
टमाटर की प्यूरी डालकर तब तक भूनिए जब तक तेल छूटने नहीं लग जाता, इसमे लगभग 3-4 मिनट का समय लगेगा। <br/>
<br/>
धनिया पाउडर और गरम मसाला पाउडर डालकर मिश्रण को अच्छी तरह से मिलाइए। <br/>
<br/>
1/2 कप दूध, 1/2 कप पानी और नमक डाले। चम्मच से अच्छे से मिलाते हुए उसे तेल सतह पर आने तक पकाइए, इसमे लगभग 4-5 मिनट का समय लगेगा। <br/>
<br/>
पनीर के टुकड़े और कसूरी मेथी (हाथ से मसली हुई) डालकर लगभग दो मिनट के लिए या तो ग्रेवी गाढ़ी होने तक पकाइए। <br/>
<br/>
ताजा क्रीम डाले। <br/>
<br/>
ठीक से मिलाइए और गैस बंद कर दे। <br/>
<br/>
एक सर्विंग बाउल में तैयार पंजाबी पनीर मक्खन मसाला की सब्जी निकालकर क्रीम या मक्खन के साथ सजाये।
<h3>सुझाव और विविधता:</h3>
अगर ग्रेवी गाढ़ी है तो स्टेप-8 में 1/2 कप पानी डाले और 3-4 मिनट के लिए मध्यम आंच पर उबाले।<br/>
<br/>
बदलाव के लिए पीसा हुआ प्याज का उपयोग करने के बदले आप कटा हुआ प्याज का उपयोग कर सकते हैं।<br/>
<br/>
स्वाद बढ़ने के लिए कम तेल में सेका हुआ या टला हुआ पनीर डाल सकते हैं। कम तेल वाली सब्जी बनाने के लिए अतिरिक्त तेल को सोखने के लिए तले हुए पनीर को पेपर नैपकिन पर डालिए।<br/>
<br/>
आप को क्रीमी ग्रेवी पसंद है, तो स्टेप-10 में अधिक क्रीम डाले। अगर आप मलाईदार स्वाद पसंद नहीं करते हैं तो वैकल्पिक रूप से क्रीम का उपयोग ना करे।<br/>
<br/>
इस पारंपरिक भारतीय सब्जी में पनीर डाला जाता है, लेकिन अगर पनीर उपलब्ध नहीं है तो आप टोफू का उपयोग कर सकते हैं।<br/>
<br/>
स्वाद: मसालेदार
<h3>परोसने के तरीके:</h3>
स्वादिष्ट पनीर मक्खन मसाला लंच या डिनर में नान, पराठा, रोटी या जीरा राइस के साथ परोसें। यह मसालेदार और क्रिमी पनीर की सब्जी पार्टियों के लिए एक आदर्श व्यंजन है। जब इसे तंदूरी रोटी और लस्सी के साथ परोसा जाता है तब वह विशेष रूप से स्वाद बढाता है। </font>
</body>
</html>
