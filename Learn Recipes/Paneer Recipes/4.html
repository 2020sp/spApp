<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>

<body style=" color:#FFFFFF;background-color:#FFFFFF">
<font style="color:#000000">
<h2 align="center"> कड़ाही पनीर रेसिपी </h2>
कड़ाही पनीर, भारतीय और पंजाबी खाने का बहुत ही लोकप्रिय व्यंजन है। पारंपरिक भारतीय मसालों को घी में भुनकर इसे पनीर, शिमला मिर्च, टमाटर और प्याज़ के साथ बनाया जाता है। इसे रोटी, नान, कुलचे और पराठों के साथ परोसा जाता है। अपने लाजवाब स्वाद की वजह से शादी- ब्याह जैसे महत्वपूर्ण मौकों के मेनू में कड़ाही पनीर अपनी जगह बना ही लेता है। इस रेसिपी के साथ बहुत ही आसान तरीके से कड़ाही पनीर को मिनटों में बनाना सीखिए। <br/>
<br/>
पूर्व तैयारियों का समय: 15 मिनट<br/>
<br/>
पकाने का समय: 20 मिनट<br/>
<br/>
कितने लोगों के लिए: 4
<h3> आवश्यक सामग्री - </h3>
250 ग्राम पनीर, 1 इंच के चौकोर टुकड़ों में कटा हुआ<br/>
<br/>
2 टेबलस्पून सूखे धनिये के बीज<br/>
<br/>
2 सुखी हुई कश्मीरी लाल मिर्च<br/>
<br/>
1 छोटा टुकड़ा दालचीनी<br/>
<br/>
1 हरी इलायची<br/>
<br/>
2 मध्यम आकार की शिमला मिर्च, 1 इंच के टुकड़ों में कटी हुई<br/>
<br/>
3 मध्यम आकार के टमाटर, बारीक कटे हुए<br/>
<br/>
2 मध्यम आकार के प्याज़, बारीक कटे हुए<br/>
<br/>
1 टेबलस्पून अदरक-लसून की पेस्ट<br/>
<br/>
1/2 टीस्पून लाल मिर्च पाउडर<br/>
<br/>
2 टेबलस्पून टमाटर की प्यूरी<br/>
<br/>
2 टीस्पून कसूरी मेथी<br/>
<br/>
3 टेबलस्पून तेल या घी<br/>
<br/>
2 टेबलस्पून ताज़ी मलाई (यदि आप चाहें)<br/>
<br/>
1/3 कप पानी<br/>
<br/>
नमक, स्वादानुसार<br/>
<br/>
ताज़ा हरा धनिया, बारीक कटा हुआ, सजावट के लिए
<h3> विधि:</h3>
धनिये के बीज, कश्मीरी लाल मिर्च, दालचीनी और हरी इलायची को धीमी आँच पर 1 मिनट के लिए तब तक भूनिए जब तक उनमे से मीठी सुगंध नहीं आने लगती। उन्हें गैस पर से उतार कर मिक्सर में दरदरी पीस लीजिये या मुस्ली की मदद से ओखली में कूट लीजिये।<br/>
<br/>
अगर आप फ्रोज़न पनीर (जमा हुआ) इस्तेमाल कर रहे हैं तो उसे डीफ़्रोस्ट करने के लिए गरम पानी में डूबा कर रखिये। जब पनीर का उपयोग करना हो तब पानी निकालकर पनीर को सब्जी में डाल दीजिये। <br/>
<br/>
एक नॉन-स्टिक कड़ाही में मध्यम आँच पर तेल या घी गरम कीजिये। कटा हुआ प्याज़ डालकर सुनहरा होने तक भूनिए। <br/>
<br/>
अदरक-लसून की पेस्ट और लाल मिर्च पाउडर डालकर 1-2 मिनट तक भूनिए। <br/>
<br/>
कटे हुए टमाटर डालकर अच्छे से मिला लीजिये। <br/>
<br/>
टमाटरों को तब तक पकाइए जब तक वह नरम नहीं पड़ जाते और तेल छूटने नहीं लग जाता। सूखे मसालों का पाउडर (स्टेप 1 में बनाया हुआ) डालकर अच्छी तरह मिला लीजिये और इसे 2 मिनट तक पकने दे। इसके बाद टमाटर की प्यूरी मिला दीजिये। <br/>
<br/>
कटी हुई शिमला मिर्च और नमक डालकर 3 मिनट तक पकाइए। <br/>
<br/>
कसूरी मेथी को हाथ से मसलकर सब्जी में डालिए। <br/>
<br/>
1/3 कप पानी मिलाकर 3 मिनट तक पकाइए। <br/>
<br/>
ग्रेवी में पनीर डाल दीजिये। <br/>
<br/>
इस मिश्रण को अच्छे से मिलाकर 3 मिनट तक पकाइए। अब ताज़ी मलाई डाल दीजिये। <br/>
<br/>
मिश्रण को फिर से एक बार अच्छी तरह मिलाकर गैस बंद कर दीजिये। मलाई डालने के बाद अगर आप उसे ज्यादा देर तक गैस पर पकाएंगे तो वह फट जाएगी। तैयार सब्जी को सर्विंग बाउल में निकाल लीजिये और धनिये से सजाकर गरमा-गरम परोसिये।
<h3>सुझाव और विविधता:</h3>
पनीर के टुकडों को कम तेल या घी में तब तक तलिए जब तक वह हलके-भूरे रंग के न हो जाए। पनीर को सीधा सब्जी में मिलाने की जगह उन्हें तलकर डालने से सब्जी और भी स्वादिष्ट बनेगी।<br/>
<br/>
अगर आपके पास पनीर न हो तो उसकी जगह टोफू का उपयोग भी कर सकते है।<br/>
<br/>
स्वाद: गाढ़ी ग्रेवी में बनी हुई मसालेदार सब्जी
<h3>परोसने के तरीके: </h3>
कड़ाई पनीर को बटर नान या तंदूरी रोटी और ककड़ी-प्याज़ के सलाड के साथ परोसिये। असली पंजाबी जायके का मज़ा उठाने के लिए आप इस सब्जी को रोटी और लस्सी के साथ भी परोस सकते है। </font>
</body>
</html>
