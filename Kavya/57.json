[{"poem":"हर मौसम फ़ागुन के रंगों में रंग लिया भावनाऒ ने \nएक तुम्हारी छवि नयनों ने भित्तिचित्र कर कर टांकी है  \n\nअगवानी को आज पंथ पर पांखुर बन कर बिछीं निगाहें \nपगरज को सिन्दूर बना लेने को आतुर हैं सब राहें \nकौआ चांदी नित्य भोर से छतें लगीं हैं आज सजाने \nरुकी हुइ पुरबाई पथ में, स्वागत करने फ़ैला बाहें  \n\nरजनी जाना नहीं चाहती, थकी प्रतीची उसे बुलाते \nहो अधीर मुड़ मुड़ देखा है, राह तुम्हारी ही ताकी है  \n\nसुरभित आशायें प्राची को लगीं और लज्जानत करने \nरंग अलक्तक के पांवों पर, लगे और कुछ अधिक उभरने \nकरने लगा बात बुन्दों से झूम झूम माथे का टीका \nचन्द्रहार के माणिक मन की हर धड़कन को आये सुनने  \n\nसजने लगे अचानक सारे क्षण अनजाने ही कुछ ऐसे \nस्वयं पी रही प्याले भर भर, सुधियों की पागल साकी है  \n\nमिलते स्पर्श तुम्हारा होगी मेंहदी से रंगीन हथेली \nअँगनाई में अँगड़ाई लेगी आ आ कर भोर नवेली \nकंगन के साजों पर चूड़ी छेड़ेगी नव मेघ मल्हारें \nपुरबाई बाँहों में भर कर मुझे बनेगी नई सहेली  \n\nजागी हुई कल्पना आकर भरती मुझको मधुपाशों में \nउम्र प्रतीक्षा वाली निशि की और नहीं ज्यादा बाकी है\n\n","author":"राकेश खंडेलवाल","title":"कितनी और उम्र बाकी है \/ राकेश खंडेलवाल"},{"poem":"चांदनी जब नाम पूछे, तुम कहो हम क्या बताएं\nप्रीत के ये गीत बोलो कब तलक हम गुनगुनाएं\n\nहां तुम्हारे कुंतलों की छांह ने निंदिया संवारी\nहां तुम्हारी दृष्टि ने विधु की विभा मेरे संवारी\nहां तुम्हारे चित्र ने साकार मेरी भावना की\nऔर हां स्पर्श् ने मेरे हृदय को चेतना दी\n\nपर \"अहं ब्र्म्हास्मि\" के वाग्जालों में फंसे हम\nजिंदगी पर है तुम्हारा, किस तरह, अनग्रह बताएं\n\nशब्द ने छूकर अधर को, बोल सीखे हैं, तुम्हारे\nऔर पा स्पर्श्, आशा के खुले हैं राज द्वारे\nओढ़नी अहसास की लहराई पा इंगित तुम्हारा\nअर्थ के अनुपात से अभिप्राय जु़ड़ता सा हमारा\n\nपर शिराओं में संवरती शिंजिनी की झनझनाहट\nसे सपन रंग कर नयन में किस तरह बोलो सजाएं\n\nहां तुम्हारे आलते ने अल्पना के चित्र खींचे\nहां तुम्हारे होंठ ने हैं प्यास को मधुघट उलीचे\nहां तुम्हारी अचर्ना ने दीप को सौंपी शिखाएं\nहां तुम्हारे पग-कमल से मंत्रणा करतीं दिशाएं\n\nपर क्षितिज की अलगनी पर सांझ के लटके रवि सी\nसाध की इस छटपटाहट को कहो कैसे मनाएं\n\n","author":"राकेश खंडेलवाल","title":"चांदनी जब नाम पूछे \/ राकेश खंडेलवाल"},{"poem":"स्वप्न आंखें सजाती रहीं रात भर, \nचांदनी रात की चूनरी के तले\nपर उगी भोर की दस्तकों से सभी, \nबन के सिंदूर नभ में बिखरते रहे\n\nतारे पलकों पे बैठे रहे रात भर, \nआने वालों का स्वागत सजाए हुए\nओस बन कर टपकते रहे राग सब, \nचांद के होंठ पर गुनगुनाए हुए\nथाम कर चांदनी की कलाई हवा, \nमन के गलियारे में नृत्य करती रही\nकामना एक बन आस्था चल पड़ी \nआस पी के मिलन की लगाए हुए\n\nसात घोड़ों के रथ बैठ आई उषा, \nएक संदूकची थाम कर हाथ में\nजिसके दपर्ण की परछाइयां थाम कर \nरंग सातों गगन पर संवरते रहे\n\nपग की पाजेब के बोल कुछ बोल कर, \nथे गुजाते रहे एक चौपाल को\nरुख़ कड़े घंटियों के सुरों के मगर, \nन सफ़ल हो जगा पाए घडि़याल को\nथरथरा थरथरा दीप तुलसी तले, \nसांझ से पूर्व् ही थक गया सो गया\nरह गया एक पीपल अचंभित खड़ा, \nहोना क्या था मगर क्या से क्या हो गया\n\nरोज़ लाता रहा दिन, कभी सांझ ने, \nअपने केशों में गजरे लगाए नहीं\nमोतिया जूही चंपा चमेली सभी, \nरोज़ किलयों की तरह चटखते रहे\n\n","author":"राकेश खंडेलवाल","title":"चुनरी चांदनी की \/ राकेश खंडेलवाल"},{"poem":"हम हुए अजनबी खुद से भी आपकी\nसिर्फ तस्वीर ही बस बदलती रही\n\nआईने की परेशानियों का सबब\nक्या मुखौटे थे मेरे या मैं खुद ही था\nअक्स जिनको दिखाता रहा आईना\nएक कोई भी उनमें से मेरा न था\nअक्स के अक्स का अक्स महसूसती\nअपने ही अक्स में आईने की नज़र\nबिंब कितने प्रतीक्षित रहे मोड़ पर\nख़त्म हो जाए असमंजसों का सफ़र\n\nइक ऊहापोह में थी उलझ रह गई\nरश्मियां बर्फ जैसे पिघलती रही\n\nगांव की चंद पगडंडि़यों के सिरे\nआंख मलते हुए स्वप्न बुनते रहे\nफड़फड़ाते हुए पृष्ठ इतिहास के\nइक भविष्यत को रंगीन करते रहे\nकाल के चक्र से हाथ की रेख का\nन समन्वय हुआ एक पल के लिए\nधागे बांधे सदा बरगदों के तले\nमन्नतों के मगर जल न पाए दिए\n\nऔ' समय की गुफ़ा में किरण आस की\nरास्ता ढूंढ़ती बस भटकती रही\n\nहम अभी तक खड़े हैं उसी मोड़ पर\nतुम जहां थे रुके एक पल के लिए\nमुट्ठियों में हैं अवशेष, शपथों के जो\nथीं उठाईं गई उम्र् भर के लिए\nदृष्टि का मेरा आकाश सिमटा हुआ\nकुछ न दिख पाता इक दायरे के परे\nदीप थाली में नज़रें चुराता रहा\nमंत्र भी प्राथर्ना के हैं सहमे डरे\n\nशेष बाकी नहीं गर्द् भी राह में\nसीटियां बस हवाओं की बजती रहीं\n\nनित बदलते हुए विश्व चलता रहा\nकोई ठहराव गति में नहीं आ सका\nजि़दगी दौड़ते दौड़ते चल रही\nएक पल भी नहीं हाथ में आ सका\nभावनाएं बिछी रह गईं राह सी\nऔर संबंध पहियों से चलते रहे\nआस्था ने उगाए जो सूरज सभी\nभोर को सांझ करके निगलते रहे\n\nआप भी साथ बदलें हमारे यहीं\nसाध बस एक सीने में पलती रही\n\nहम बदल कर हुए अजनबी आपकी\nसिर्फ तस्वीर ही बस बदलती रही\nतुमने जिसको सुना गूंज थी मौन की\nजो कि उजड़ी बहारों में छुप रह गई\nआगमन की प्रतीक्षा मदन की लिए\nकोंपलें आंख खोले हुए रह गईं\nटूटे शीशे की आवाज संगीत बन\nलहिरयों पे हवा की बिखरती रही\nगंध जो संदली थी हवा में उड़ी\nपेड़ की पित्तयों में सिमटती रही\n\nइक नज़र में न बदली, मगर दूसरी\nमें वो तस्वीर फिर भी बदलती रही\n\nपत्थरों में उगी नागफ़िनयां रहीं\nआप भर्म से उन्हें फूल कहते रहे\nस्रोत सपनों के खंडहर से निकले हुए\nनैन के निझर्रों से टपकते रहे\nआईने पर जमी गर्द् में आईना\nबिंब अपना नहीं देख पाया कभी\nहां नज़र के भरम में उलझते हुए\nतुम रहे, वे रहे और रहे हैं सभी\nएक वह मिथ्या भर्म तोड़ने के लिए\nकोशिशें लेखनी नित्य करती रही\n\nहम बदल कर हुए अजनबी आपकी\nसिर्फ् तस्वीर ही इक बदलती रही\n\nरात जैसे तो मन के अंधेरे रहे\nऔर चेतन को संशय हैं घेरे रहे\nहो गईं बंद पत्तों की जब जालियां\nरोशनी क्या छनी और बरसात क्या\nमृग तो तृष्णा के पीछे भटकता रहा\nऔर ये सत्य मन में अटकता रहा\nक्यों छलावों में लिपटी रही जि़दगी\nस्वप्न क्यों हर कली सा चटकता रहा\n\nकौन सा है निमित साथ लेकर जिसे\nउम्र् धड़कन से बंध कर ढुलकती रही\n\nहम हुए अजनबी खुद से भी आपकी\nसिर्फ् तस्वीर ही इक बदलती रही\n\n","author":"राकेश खंडेलवाल","title":"तस्वीर बदलती रही \/ राकेश खंडेलवाल"},{"poem":"स्वप्न आंखें सजाती रहीं रात भर, \nचांदनी रात की चूनरी के तले\nपर उगी भोर की दस्तकों से सभी, \nबन के सिंदूर नभ में बिखरते रहे\n\nतारे पलकों पे बैठे रहे रात भर, \nआने वालों का स्वागत सजाए हुए\nओस बन कर टपकते रहे राग सब, \nचांद के होंठ पर गुनगुनाए हुए\nथाम कर चांदनी की कलाई हवा, \nमन के गलियारे में नृत्य करती रही\nकामना एक बन आस्था चल पड़ी \nआस पी के मिलन की लगाए हुए\n\nसात घोड़ों के रथ बैठ आई उषा, \nएक संदूकची थाम कर हाथ में\nजिसके दपर्ण की परछाइयां थाम कर \nरंग सातों गगन पर संवरते रहे\n\nपग की पाजेब के बोल कुछ बोल कर, \nथे गुजाते रहे एक चौपाल को\nरुख़ कड़े घंटियों के सुरों के मगर, \nन सफ़ल हो जगा पाए घडि़याल को\nथरथरा थरथरा दीप तुलसी तले, \nसांझ से पूर्व् ही थक गया सो गया\nरह गया एक पीपल अचंभित खड़ा, \nहोना क्या था मगर क्या से क्या हो गया\n\nरोज़ लाता रहा दिन, कभी सांझ ने, \nअपने केशों में गजरे लगाए नहीं\nमोतिया जूही चंपा चमेली सभी, \nरोज़ किलयों की तरह चटखते रहे\n\n","author":"राकेश खंडेलवाल","title":"चुनरी चांदनी की \/ राकेश खंडेलवाल"},{"poem":"मन हो घनश्याम करता प्रतीक्षा रहा\nआप राधा बने जब इधर आएंगे\nजिंदगी की मेरी बांसुरी के स्वरों पर \nनये गीत खुद ही संवर जाएंगे\nरात भर थे सितारे जले, आपको\nसाथ ले आएंगी रश्मियां भोर की\nआस्था का सिरा थाम कर हर घड़ी\nथी सुलगती रही आस की डोर भी\nपर न आई उषा, बादलों में छुपे,\nसूर्य् ने घर के बाहर न भेजा उसे\nऔर फिर रह गए स्वप्न बिखरे हुए\nघोर तन्हाई के विषधरों से डंसे\nएक दीपक खड़ा सांझ के द्वार पर\nजुगनुओं को शिखा पर सजाए हुए\nसोचते, आपके दृष्ट-स्पर्श से\nफूल बन ये गगन में बिखर जाएंगे\n\nहाथ की धुंध रेखाओं में ढूंढ़ते\nउम्र गुज़री़ न किस्मत की कोई मिली\nभाग्य ने द्वार खोला नहीं कोई भी\nदस्तकें देते दोनों हथेली छिली\nलग रहा कोई आसेब का चक्र सा\nगिर्द् मेरे निरंतर है चलता हुआ\nवक्त के ज्योतिषी ने कहा, आपके\nआगमन से ही सुधरेगी यह ग्रहदशा\nआज उत्सुक पलों को नयन में, मेरी\nपंथ, पगडंडियां हैं निहारा करीं\nपाके सिकता के कण आपके पांव से\nरंग साधों के सिंदूर हो जाएंगे\n\nसोचता हूं कि मनुहार जो कर रहा\nशीघ्र् ही वे, फलीभूत हो जाएंगी\nआप ही पालकी के सिरे से बंधी\nवाटिका में बहारें चली आएंगी\nरेशमी कल्पनाओं की अंगड़ाइयां\nनभ को छूने लगेंगी उठा हाथ को\nतुष्ट हो जाएंगे प्यास के पल सभी\nजो तरसते रहे आपके साथ को\nफूल की पांखुरी़ अंजुरी में मेरी\nआपके छू अधर जब चली आएगी\nदेवताओं के आशीष तब राह पर मेरी\nआ चांदनी जैसे बिछ जाएंगे\n\n","author":"राकेश खंडेलवाल","title":"बांसुरी \/ राकेश खंडेलवाल"},{"poem":"सुर के तारों से जु़ड़ न सकी भावना,\nशब्द सब कंठ में छटपटाते रहे\n\nपंथ पर था नज़र को बिछाए शिशिर \nकोई भेजे निमंत्रण उसे प्यार का\nप्रश्न लेकर निगाहें उठीं हर निमिष \nपर न धागा जु़ड़ा कोई संचार का\nचांदनी का बना हमसफ़र हर कोई \nशेष सब ही को जैसे उपेक्षा मिली\nउठ पुकारें, गगन से मिली थीं गले \nकिंतु सूनी रही इस नगर की गली\nटुकड़े टुकड़े बिखरता रहा आस्मां \nस्वप्न परवाज़ बिन छटपटाते रहे\n\nक्षीण संचय हुआ होम करते हुए \nगुनगुनाई नहीं आस की बांसुरी\nमंत्र ध्वनियां धुंए में विलय हो गईं \nभर नहीं पाई संकल्प की अंजुरी\nकोई संदेस पहुंचा नहीं द्वार तक\nउलझी राहें सभी को निगलती रहीं\nमील का एक पत्थर बनी जिंदगी \nउम्र् रफ़्तार से किंतु चलती रही\nप्यास, सावन की अगवानी करती रही \nमेघ आषाढ़ के घिर के आते रहे\n\nभोर उत्तर हुई सांझ दक्षिण ढली \nपर न पाईं कहीं चैन की क्यारियां\nस्वप्न के बीज बोए जहां थे कभी \nउग रहीं हैं वहां सिर्फ् दुश्वारियां\nबिंब खोए हैं दपर्ण की गहराई में \nऔर परछाईं नज़रें चुराने लगी\nताकते हर तरफ़ कोई दिखता नहीं \nकैसी आवाज़ है जो बुलाने लगी\nकोई सूरत न पहचान में आ सकी\nरंग बदरंग हो झिलमिलाते रहे\n\nहमने भेजे थे अरमान जिस द्वार पर \nबंद निकला वही द्वार उम्मीद का\nकोई आकर मिला ही नहीं है गले \nअजनबी बन के मौसम गया ईद का\nसलवटों में हथेली की खोती रहीं\nभाग्य ने जो रंगी चंद रंगोलियां\nहमने माणिक समझ कर बटोरा जिन्हें \nवो थीं टूटी हुई कांच की गोलियां\nराह को भूल वो खो न जाए कहीं \nसर्य् के पथ में दीपक जलाते रहे\n\nहै सुनिश्चित कि सूरज उगे पूर्व् में \nआज तक ये बताया गया था हमें\nऔर ढलना नियति उसकी, पश्चिम में है \nजिंदगी भर सिखाया गया था हमें\nपर दिशाओं ने षडयंत्र ऐसे रचे \nभूल कर राह सूरज कहीं खो गया\nएक आवारा बादल भटकता हुआ\nलाश पर दिन की, दो बूँद आ रो गया\nऔर हम देवताओं की मरज़ी समझ \nघंटियां मंदिरों की बजाते रहे\n\n","author":"राकेश खंडेलवाल","title":"मंदिरों की घंटियां \/ राकेश खंडेलवाल"},{"poem":"भित्तिचित्र से सजी अजंता, घिरा घटाओं से है सावन\nऔर तुम्हारी छिव से चित्रित, मीत मेरे मन का है आंगन\n\nसंध्या की निंदियारीं पलकें, \nऊषा की पहली अंगड़ाई\nदोपहरी की धूप गुनगुनी, \nरजनी की कोमल जुन्हाई\nबगिया में भ्रमरों का गुंजन, \nनदिया की धारा की कल कल\nगंधों की बढ़ती मादकता, \nपुरबा की अठखेली चंचल\nबन कर गीत तुम्हारे गूंजे, मेरे मन पर ओ जीवन-धन\nऔर तुम्हारी छवि से चित्रित मीत मेरे मन का है आंगन\n\nबरगद पर लहराते धागे, \nजले दीप पीपल के नीचे\nसपीर्ली भटकी पगडंडी \nदिशा दिशा में आंखें मीचे\nपनिहारिन के पग की पायल, \nसंध्या के नयनों का काजल\nफूल फूल पर दस्तक देता\nतितली का सतरंगा आंचल\nसब पर किए हुए हस्ताक्षर एक तुम्हारी मोहक चितवन\nऔर तुम्हारी छवि से चित्रित मीत मेरे मन का है आंगन\n\n","author":"राकेश खंडेलवाल","title":"मन का आंगन \/ राकेश खंडेलवाल"},{"poem":"नाम तुमने कभी मुझसे पूछा नहीं\nकौन हूं मैं, ये मैं भी नहीं जानता\nआईने का कोई अक्स बतलाएगा\nअसलियत क्या मेरी, मैं नहीं मानता\nमेरे चेहरे पे अनगिन मुखौटे चढ़े\nवक्त के साथ जिनको बदलता रहा\nमैंने भ्रम को हकीकत है माना सदा\nमैं स्वयं अपने खुद को हूं छलता रहा\n\nहाथ आईं नहीं मेरे उपलब्धियां\nबालू मुट्ठी से पल पल खिसकती रही\nबीन के राग को छेड़ने के लिए\nहाथ की लाल मेंहदी सिसकती रही\n\nयज्ञ करते हुए हाथ मेरे जले\nमंत्र भी होंठ को छू न पाए कभी\nआहुति आहुति स्वप्न जलते रहे\nदृष्टि के पाटलों पे न आए कभी\nकामनाएं ऋचाओं में उलझी रहीं\nवेद आशा का आह्वान करते रहे\nउम्र बन कर पुरोहित छले जा रही\nजिंदगी होम, हम अपनी करते रहे\n\nदक्षिणा के लिए शेष कुछ न बचा\nअश्रु बूंद अंजुर में भरती रही\nबीन के राग को छेड़ने के लिए\nहाथ की लाल मेंहदी सिसकती रही\n\nएक बढ़ते हुए मौन की गोद में\nमेरे दिन सो गए मेरी रातें जगीं\nएक थैली में भर धूप, संध्या मेरे\nद्वार पर आके करती रही दिल्लगी\nहोके निस्तब्ध हर इक दिशा देखती\nदायरों में बंधा चक्र चलता रहा\nकिससे कहते सितारे हृदय की व्यथा\nचांद भी चांदनी में पिघलता रहा\n\nएक आवारगी लेके आगोश में\nमेरे पग, झांझरों सी खनकती रही\nएक सूरज रहा मुट्ठियों में छुपा\nरोशनी दीप के द्वार ठहरी रही\n\nअर्थ विश्वास के दायरों में बंधे\nसत्य को सवर्दा भर्म में डाले रहे\nमोमबत्ती जला ढूंढ़ता सूर्य था\nपर अंधेरों में लिपटे उजाले रहे\nप्यास सावन लिए था खड़ा व्योम में\nकोई पनघट बुझाने को आया नहीं\nतार पर सरगमें रोते रोते थकीं\nसाज़ ने गीत पर गुनगुनाया नहीं\n\nऔर बदनामियों से डरी, मुंह छुपा\nबिजली बादल के घर में कलपती रही\nबीन के राग को छेड़ने के लिए\nहाथ की लाल मेंहदी सिसकती रही\n\n","author":"राकेश खंडेलवाल","title":"मेंहदी सिसकती रही \/ राकेश खंडेलवाल"},{"poem":"तुमने अपनी पलक उठा कर एक बार देखा था मुझको\nमैंने सारे प्रश्न पढ़ लिए, अब कुछ भी अव्यक्त नहीं है\n\nसंशय के बढ़ते कोहरे की घिरती आती परछाईं में\nविश्वासों के दीप-पुंज को तुम्हें प्रज्वलित करना होगा\nतितली के पंखों पर जो हैं फूलों ने गंधों से लिख दी\nपूर्ण समर्पित प्रणय पत्र की मृदु भाषा को पढ़ना होगा\nवादी की बलखाती पगडंडी पर जो बने निशां हैं पग के\nउनमें कोई एक हमारा भी है उसे चीन्हना होगा\n\nआश्वासन को विश्वासों की चादर में पिरवतिर्त कर लो\nसमय सिंधु की शाश्वतता है पल भर की आसक्ति नहीं है\n\nढलती हुई सांझ के जो पल असमंजस में डूब रहे हैं\nउनको दे पतवार आस्थाओं की तट पर ले आ जाओे\nचातक और पपीहे के जो भटके पथ हैं बियावान में\nविरहा की अग्नि में जलते स्वर को बासंती कर गाओे\nस्वार्थ् और कतर्व्यपरायणता में जंग अभी है जारी\nनिश्चय तुमको ही करना है अब तुम किसको गले लगाओे\n\nबिना अपेक्षित के देवों के चरणों पर आ फूल चढ़ाए\nयह यथाथर् शाश्वत है प्रियवर, ऐसा कोई भक्त नहीं है\n\nकमल-निशा के संबंधों के दृढ़ निश्चय को फिर दोहराएं\nशाकुंतल अभिलाषाओं की फिर पावन गाथाएं गाएं\nरंग बदलते दृश्य पटल पर सौगंधों की कूची लेकर\nशिलालेख से अमिट काल के वक्षस्थल पर चित्र बनाएं\nयुग संधि की तरल भूमि पर जो सुमेरु बन कर दृढ़ रहते\nआओे इस सिकता पर हम तुम फिर कुछ ऐसे कदम उठाएं\n\nजो कुछ करना हमें आज ही करना वरना कल कह देगा\nतुमने बहुत देर कर दी है अब बिल्कुल भी वक्त नहीं है\n\n","author":"राकेश खंडेलवाल","title":"मैंने सारे प्रश्न पढ़ लिये \/ राकेश खंडेलवाल"},{"poem":"संझवाती के दीपक की लौ के लहराते सायों में जब\nधुंधले धुंधले आकारों के कुछ चिन्ह नज़र आ जाते हैं\nयादों के मानसरोवर की लहरों से उड़कर राजहंस\nउस घड़ी शाम के ढलते ही अंगनाई में आ जाते हैं\n\nबीते कल के चित्रों में कुछ बदलाव न कर पाती कूची\nआंखों में आ लहराती है फिर एक अधूरी वह सूची\nजिसमें चिह्नित पल जब हमने आशा के बिरवे बोए थे\nजिनके अंकुर, बरसों बीते, प्रस्फ़ुटित नहीं हो पाते हैं\n\nयादों के मानसरोवर की लहरों से उड़ कर राजहंस\nउस घड़ी शाम के ढलते ही अंगनाई में आ जाते हैं\n\nनज़रों की खोज भटकती है मावस की सूनी रातों में\nसुधियों के पत्र बिखरते हैं, सांसों के झंझावातों में\nपाटल पर बनते सपनों के रंग गडमड हो कर रह जाते\nजब मन की सोई झीलों में कुछ कंकर फेंके जाते हैं\n\nयादों के मानसरोवर की लहरों से उड़कर राजहंस\nउस घड़ी शाम के ढलते ही अंगनाई में आ जाते हैं\n\nअजनबियत जब बंध जाती है, परिचय के कोमल धागों से\nजैसे सरगम का जु़ड़ता है नाता आवारा रागों से\nउस परिचय के पथ में कोई जब ऐसा मोड़ मिला करता\nजब शब्द अधर को छूने से पहले ही फिसले जाते हैं\n\nयादों के मानसरोवर की लहरों से उड़कर राजहंस\nउस घड़ी शाम के ढलते ही अंगनाई में आ जाते हैं\n\nइतिहासों के घटनाक्रम जब, सहसा ही हो जाते जीवित\nविस्तारित अंबर की सीमा, मुट्ठी में हो जाती सीमित\nचेहरे पर आंसू की रेखा बन कर पगडंडी रह जाती\nधूमिल से चिह्न धुएं से जब कुछ और अधिक हो जाते हैं\n\nयादों के मानसरोवर की लहरों से उड़कर राजहंस\nउस घड़ी सांझ के ढलते ही अंगनाई में आ जाते हैं\n\n","author":"राकेश खंडेलवाल","title":"यादों के मानसरोवर \/ राकेश खंडेलवाल"},{"poem":"आदि से अंत तक\nशून्य से ब्रह्म तक\nज़िन्दगी के प्रथम स्वप्न से हो \nशुरू\nआस की डोर में \nसांझ में भोर में \nतुम ही मेरी सखा, तुम ही मेरी\nगुरू\nतुम ही आराध्य हो\nतुम सहज साध्य हो\nप्रेरणा धड़कनों के सफ़र की \nतुम्हीं\nपथ संभाव्य में \nमन के हर काव्य में \nएक संकल्प लेकर बसी हो तुम्हीं\nदर्द की तुम दवा\nपूर्व की तुम हवा\nचिलबिलाती हुई धूप छांह हो\nसृष्टि आरंभ तुमसे\nतुम्हीं पर ख़तम\nबस तुम्हारा ही विस्तार सातों \nगगन\nएक तुम आरुणी\nएक तुम वारुणी \nएक तुम ही हवा एक तुम ही अगन\nसृष्टि की तुम सृजक \nप्यास को तुम चषक \nमेरे अस्तित्व का तुम ही आधार हो\nबिन तुम्हारे कभी \nचंद्रमा न रवि\nहै अकल्पित कहीं कोई संसार हो\nहर घड़ी, एक क्षण\nएक विस्तार, तृण\nजो भी है पास में तुमने हमको दिया\nकिंतु हम भूलते\nदंभ में झूलते \nसाल में एक दिन याद तुमको किया\nकैसी है ये सदी\nकैसी है त्रासदी\nभूल जाते हैं कारण हमारा है जो\nहैं ऋणी अंत तक\nप्राण के पंथ पर\nसांस हर एक माता तुम्हारी ही हो\n\n","author":"राकेश खंडेलवाल","title":"आदि से अन्त तक \/ राकेश खंडेलवाल"},{"poem":"किसी देवांगना के\nस्नात केशों से गिरे मोती\nविदाई में \nअषाढ़ी बदलियों ने \nअश्रु छलकाए\nकिसी की पायलों के घुँघरुओं ने \nराग है छेड़ा\nकिसी गंधर्व ने आकाश\nमें पग आज थिरकाए\n\nउड़ी है मिटि्टयों से सौंध जो \nइस प्यास को पीकर\nकिसी के नेह के उपहार का \nउपहार है शायद\nचली अमरावती से आई है\nयह पालकी नभ में\nकिसी की आस का बनता\nहुआ संसार है शायद\n\nसुराही से गगन की एक\nतृष्णा की पुकारों को\nछलकता गिर रहा मधु आज\nज्यों वरदान इक होकर\nये फल है उस फसल का जो\nकि आशा को सँवारे बिन\nउगाई धूप ने है\nसिंधु में नित बीज\nबो बो कर\n\n","author":"राकेश खंडेलवाल","title":"बरखा \/ राकेश खंडेलवाल"}]