[{"poem":"सच हम नहीं सच तुम नहीं\nसच है सतत संघर्ष ही ।\n\nसंघर्ष से हट कर जिए तो क्या जिए हम या कि तुम।\nजो नत हुआ वह मृत हुआ ज्यों वृन्त से झर कर कुसुम।\nजो पंथ भूल रुका नहीं,\nजो हार देखा झुका नहीं,\nजिसने मरण को भी लिया हो जीत, है जीवन वही।\nसच हम नहीं सच तुम नहीं।\n\nऐसा करो जिससे न प्राणों में कहीं जड़ता रहे।\nजो है जहाँ चुपचाप अपने आपसे लड़ता रहे।\nजो भी परिस्थितियाँ मिलें,\nकाँटें चुभें, कलियाँ खिलें,\nटूटे नहीं इन्सान, बस सन्देश यौवन का यही।\nसच हम नहीं सच तुम नहीं।\n\nहमने रचा आओ हमीं अब तोड़ दें इस प्यार को।\nयह क्या मिलन, मिलना वही जो मोड़ दे मँझधार को।\nजो साथ कूलों के चले,\nजो ढाल पाते ही ढले,\nयह ज़िन्दगी क्या ज़िन्दगी जो सिर्फ़ पानी-सी बही।\nसच हम नहीं सच तुम नहीं।\n\nअपने हृदय का सत्य अपने आप हमको खोजना।\nअपने नयन का नीर अपने आप हमको पोंछना।\nआकाश सुख देगा नहीं,\nधरती पसीजी है कहीं,\nहर एक राही को भटक कर ही दिशा मिलती रही\nसच हम नहीं सच तुम नहीं।\n\nबेकार है मुस्कान से ढकना हृदय की खिन्नता।\nआदर्श हो सकती नहीं तन और मन की भिन्नता।\nजब तक बंधी है चेतना,\nजब तक प्रणय दुख से घना,\nतब तक न मानूँगा कभी इस राह को ही मैं सही।\nसच हम नहीं सच तुम नहीं। \n\n","author":"जगदीश गुप्त","title":"सच हम नहीं सच तुम नहीं \/ जगदीश गुप्त"},{"poem":"आँख भर देखा कहाँ, आँख भर आई।\n\nअटकी ही रही दीठ\nवह हिमगिरी-भाल-पीठ\nमेरे ही आँसू के झीने पट ओट छिपी,\nदेखता रहा बेबस, दी नहीं दिखाई।\nआँख भर देखा नहीं, आँख भर आई।\n\nपंक्ति-बद्ध देवदारु\nरोमिल, शलथ, दीर्घ चारु\nचंदन पर श्यामल कस्तूरी की गन्ध-सी\nजलदों की छाया हिम शृंगों पर छाई।\nआँख भर देखा कहाँ, आँख भर आई।\n\nशिखरों के पार शिखर\nबिंध कर दृग गए बिखर\nघाटी के प्म्छी-सी गहरे मन में उतरी\nबदरी-केदारमयी मरकत गहराई।\nआँख भर देखा कहाँ, आँख भर आई।\n\n","author":"जगदीश गुप्त","title":"आँख भर देखा कहाँ \/ जगदीश गुप्त"},{"poem":"प्रकृति रमणीक है।\nजिसने इतना ही कहा-\nउसने संकुल सौंदर्य के घनीभूत भार को\nआत्मा के कंधों पर\nपूरा नहीं सहा!\nभीतर तक\nक्षण भर भी छुआ यदि होता-\nसौंदर्य की शिखाओं ने,\nजल जाता शब्द-शब्द,\nरहता बस अर्थकुल मौन शेष।\nऐसा मौन-जिसकी शिराओं में,\nसारा आवेग-सिंधु,\nपारे-सा-\nइधर-उधर फिरता बहा-बहा!\nप्रकृति ममतालु है!\nदूधभरी वत्सलता से भीगी-\nछाया का आँचल पसारती,\n-ममता है!\nस्निग्ध रश्मि-राखी के बंधन से बांधती,\n-निर्मल सहोदरा है!\nबाँहों की वल्लरि से तन-तरू को\nरोम-रोम कसती-सी!\nऔरों की आँखों से बचा-बचा-\nदे जाती स्पर्शों के अनगूंथे फूलों की पंक्तियाँ-\n-प्रकृति प्रणयिनी है!\nबूंद-बूंद रिसते इस जीवन को, बांध मृत्यु -अंजलि में\nभय के वनांतर में उदासीन-\nशांत देव-प्रतिमा है!\nमेरे सम्मोहित विमुग्ध जलज-अंतस्‌ पर खिंची हुई\nप्रकृति एक विद्युत की लीक है!\nठहरों कुछ, पहले अपने को, उससे सुलझा लूँ\nतब कहूँ- प्रकृति रमणीक है...\n\n","author":"जगदीश गुप्त","title":"प्रकृति रमणीक है \/ जगदीश गुप्त"},{"poem":"उगी गोरे भला पर बेंदी!\nएक छोटे दायरे में लालिमा इतनी बिथुरती,\nबांध किसने दी।\n\nनहा केसर के सरोवर में,\nज्यों गुलाबी चांद उग आया।\nअनछुई-सी पाँखुरी रक्ताभ पाटल की,\nरक्तिमा जिसकी, शिराओं के\nसिहरते वेग में,\nझनकार बनकर खो गई।\nभुरहरे के लहकते रवि की\nविभा ज्यों फूट निकली,\nचीरती-सी कोर हलके पीत बादल की,\nरात केशों में सिमटकर सो गई।\nअरुन इंदीवर खिला, ईंगूर पराग भरा\nसुनहले रूप के जल में\nअलक्तक की बूंद\nझिलमिल: स्फटिक के तल में।\n\n","author":"जगदीश गुप्त","title":"बेंदी \/ जगदीश गुप्त"},{"poem":"शब्द से मुझको छुओ फिर,\nदेह के ये स्पर्श दाहक हैं।\nएक झूठी जिंदगी के बोल हैं,\nउद्धोष हैं चल के,\nये असह,\nये बहुत ही अस्थिर,\n-बहुत हलके-\nमहज बहुरूपिया हैं\nजो रहा अवशेष-\nउस विश्वास के भी क्रूर गाहक हैं।\nइन्हें इनका रूप असली दो-\nसत्य से मुझको छुओ फिर।\nपूर दो गंगाजली की धार से,\nप्राण की इस शुष्क वृंदा को-\nपिपासित आलबाल:\nमंजरी की गंध से नव अर्थ हों अभिषिक्त-\nअर्थ से मुझको छुओ फिर।\nसतह के ये स्पर्श उस तल तक नहीं जाते,\nजहां मैं चाहता हूँ तुम छुओ मुझको।\n\n","author":"जगदीश गुप्त","title":"स्पर्श गीत \/ जगदीश गुप्त"},{"poem":"एक लघु विश्वास का तारा\nसदा उत्तर में उगा रहता\nकिसी भी प्रश्न के-\nजो छोड जाती कूल पर आकाश के\nतम-वाहिनी आलोक की धारा।\nमार्गदर्शक-\nभावना के हर बटोही का,\nउलझ कर जो\nनियति के, नागपाशी पंथ से हारा।\nशून्य-पथ में थिरकते हर बिंदु को\nदेता चुनौती,\nपरिस्थितियों के संचल सप्तर्षियों के बीच\nअब भी अडिग है वह-\nआत्मबल संचित किए सारा।\nएक लघु विश्वास का तारा।\n\n","author":"जगदीश गुप्त","title":"ध्रुव तारा \/ जगदीश गुप्त"},{"poem":"खिली सरसों, आँख के उस पार,\nकितने मील पीले हो गए?\nअंकुरों में फूट उठता हर्ष,\nडूब कर उन्माद में प्रति वर्ष,\nपूछता है प्रश्न हरित कछार,\nकितने मील पीले हो गए?\nदेखकर सच-सच कहो इस बार,\nकितने मील पीले हो गए?\n\nएक रंग में भी उभर आतीं,\nखेत की चौकोर आकृतियाँ,\nरूप का संगीत उपजातीं,\nआयतों की मौन आवृतियाँ,\nचने के घुंघरू रहे खनकार,\nकितने मील पीले हो गए?\nमटर की पायल रही झनकार\nकितने मील पीले हो गए?\n\nपाखियों के स्वर हवा के संग,\nआँज देते बादलों के अंग,\nमोर की लाली हुई लाचार,\nकितने मील पीले हो गए?\nदेखती प्रतिबिम्ब रूककर धार,\nकितने मील पीले हो गए?\n\n","author":"जगदीश गुप्त","title":"पीले मील \/ जगदीश गुप्त"},{"poem":"आँख-सी उजली धुली यह रात\nहिम शिखर पर\nरश्मियों के पाँव रख कर\nबढ़ चली\n\nकहा मैंने -\nरुको\nमैं भी साथ चलता हूँ \nगगन की उस शांत नीली झील के\nनिस्तब्ध तट पर \nबैठ कर बातें करेंगे।\n\n","author":"जगदीश गुप्त","title":"बात रात से \/ जगदीश गुप्त"},{"poem":"बचपन में \nकाग़ज़ पर\n\nस्याही की बूंद डाल\nकोने को मोड़ कर\nछापा बनाया\n\nजैसा रूप\nरेखा के इधर बना,\nवैसा ही ठीक उधर आया।\n\nभोर के धुंधलके में\nऎसी ही लगी मुझे\nछतरीदार नाव के\nसाथ-साथ चलती हुई छाया ।\n\n","author":"जगदीश गुप्त","title":"छायाभास \/ जगदीश गुप्त"},{"poem":"छल-छलाई आँखों से\nजो विवश बाहर छलक आए\nहोंठ ने बढ़कर वही\nआँसू सुखाए\nसिहरते चिकने कपोलों पर\nकिस अपरिभाषित\nव्यथा की टोह लेती\nउंगलियों के स्पर्श गहराए।\n\nहृदय के भू-गर्भ पर\nजो भाव थे\nसंचित-असंचित\nएक सोते की तरह\nफूटे बहे,\nउमड़े नदी-सागर बने\nफिर भर गए आकाश में\nघुमड़ कर\nबरसे झमाझम\nहो गया अस्तित्व जलमय\n\nयात्रा पूरी हुई, लय से प्रलय तक,\nदेहरी से देह की चलकर, हृदय तक।\n\nएक दृढ़ अनुबंध फिर से लिख गया।\nडूबते मन को किनारा दिख गया ।।\n\n","author":"जगदीश गुप्त","title":"यात्री-मन \/ जगदीश गुप्त"},{"poem":"सरिता जल में\nपैर डाल कर \nआँखें मूंदे, शीश झुकाए\nसोच रही है कब से\n\nबादल ओढ़े घाटी। \n\nकितने तीखे अनुतापों को\nआघातों को\nसहते-सहते\nजाने कैसे असह दर्द के बाद-\nबन गई होगी पत्थर \nइस रसमय धरती की माटी।\n\n","author":"जगदीश गुप्त","title":"घाटी की चिन्ता \/ जगदीश गुप्त"},{"poem":"गिरती हुई धारों को\nतेज़ हवा के झोंके\nफुहारों में बदल देते हैं,\n\nदृश्य से परे\nदेर तक लहराती रहती हैं,\nधारों को काटती हुई फुहारें\nऔर फुहारों को काटती हुई धारें\n\nआँख के आगे\nहर तरफ़ छा जाता है,\nपानी का रूप भी,\nरूपांतर भी ।\n\nभीग जाता है,\nत्वचा का वन भी,\nवनांतर भी ।\n\n\n","author":"जगदीश गुप्त","title":"रूपांतर \/ जगदीश गुप्त"},{"poem":"पौधों में उभरा\nसीताओं का रूप\nपछुआ के झोंकों से\nहिल उठती धूप\n\nबैंगनी-सफ़ेद बूटियों की हिलकोर\nपीले फूलों वाली छींट सराबोर\n\nओस से सनी\nचिकनी मिट्टी की गंध\nपाँवों की फिसलन\nबन जाती निर्बन्ध\n\nशब्द-भरी नन्हीं चिड़ियों की बौछार\nलहराकर तिर जाती आँखों के पार\n\nमेड़ के किनारे\nपगडंडी के पास\nअनचाहे उग आती\nअजब-अजब घास\n\nइक्का-दुक्का उस हरियाली के बीच\nकुतरती गिलहरी, फिर-फिर दानें खींच\n\nपकने में होड़ किए\nगेहूँ की बाल\nबथुए की पत्ती\nमूंगे जैसी लाल ।\n\nबथुए की कच्ची पत्ती हरी होती है,पर पकने पर वह एकदम लाल हो जाती है ।\n\n","author":"जगदीश गुप्त","title":"बथुए की पत्ती, मूंगे जैसी बाल \/ जगदीश गुप्त"},{"poem":"अपराध यूँ ही नहीं बढ़ता है\nहर बच्चा\nबूढ़ों की आँखों में\nअपराध की इबारत\nसाफ़-साफ़ पढ़ता है।\n\nवह इबारत\nपानी की तरह\nसतह पर\nहमें अपना चेहरा दिखती ऐ,\nऔर जहाँ भी गड्ढे देखती है\nठहर-ठहर जाती है।\nउसमें एक बहाव है \nऔर एक खिंचाव भी।\n\nयह इबारत हमारी कृतज्ञ है\nकि हम उसे मिटाते नहीं।\nक़ैदी की तरह\nकितना भी छटपटाएँ\nअपने को\nउसके घर से\nमुक्त कर पाते नहीं।\n\nसमय की शिला पर\nवरण-फूल नहीं\nअब यही इबारत\nलोहे की टाँकी से\nलिख दी गई है,\nताकि जो भी इधर से गुज़रे\nशर्म से मरे या न मरे\nएक बार अपने को\nअफ़लातून\nज़रूर अनुभव करे।\n\n","author":"जगदीश गुप्त","title":"अपराध की इबारत \/ जगदीश गुप्त"},{"poem":"कभी-कभी\nउजाले का आभास\nअंधेरे के इतने क़रीब होता है\nकि दोनों को अलग-अलग\nपहचान पाना मुश्किल हो जाता है।\n\nधीरे-धीरे\nजब उजाला\nखेलने-खिलने लगता है\nऔर अंधेरा उसकी जुम्बिश से\nपरदे की तरह हिलने लगता है\nतो दोनों की\nबदलती हुई गति ही\nउनकी सही पहचान बन जाती है।\n\nरोशन अंधेरे के साथ\nलाली की नामालूम-सी झलक\nएक ऐसा रंग रच देती है\nजो चितेरे की आँख से ही\nदेखा जा सकता है।\nक्योंकि उसका कोई नाम नहीं होता।\nफिर रंगों के नाम\nहमें ले ही कितनी दूर जाते हैं?\nकोश में हम उनके हर साये के लिए\nसही शब्द कहाँ पाते हैं?\n\nरंगों की मिलावट से उपजा\nहर अन्तर, हर अन्तराल\nएक नए रंग की सम्भावना बन जाता है\nऔर अपना नाम स्वयं ही\nअस्फुट स्वर में गाता है\n\nकभी सुना है तुमने\nप्रत्यक्ष रंगों को गाते हुए?\nएक साथ स्वर-बद्ध होकर\nसामने आते हुए?\n\n","author":"जगदीश गुप्त","title":"सुना है कभी तुमने रंगों को \/ जगदीश गुप्त"},{"poem":"कवि वही जो अकथनीय कहे\nकिंतु सारी मुखरता के बीच मौन रहे\nशब्द गूँथे स्वयं अपने गूथने पर\nकभी रीझे कभी खीझे कभी बोल सहे\nकवि वही जो अकथनीय कहे\n\nसिद्ध हो जिसको मनोमय मुक्ति का सौंदर्य साधन\nभाव झंकृति रूप जिसका अलंकृति जिसका प्रसाधन\nसिर्फ़ अपना ही नहीं सबका ताप जिसे दहे\nरूष्ट हो तो जगा दे आक्रोश नभ का\nद्रवित हो तो सृष्टि सारी साथ-साथ बहे।\n\nशक्ति के संचार से\nया अर्थ के संभार से\nप्रबल झंझावात से\nया घात-प्रत्याघात से\nजहां थकने लगे वाणी स्वयं हाथ गहे।\n\nशांति मन में क्रांति का संकल्प लेकर टिकी हो\nकहीं भी गिरवी न हो ईमान जिसका\nकहीं भी प्रज्ञा न जिसकी बिकी हो\nजो निरंतर नयी रचना-धर्मिता से रहे पूरित\nलेखनी जिसकी कलुष में डूब कर भी\nविशद उज्जवल कीर्ति लाभ लहे\nकवि वही जो अकथनीय कहे\n\n","author":"जगदीश गुप्त","title":"कवि वही \/ जगदीश गुप्त"},{"poem":"खिली सरसों, आँख के उस पार,\nकितने मील पीले हो गए?\n\nअंकुरों में फूट उठता हर्ष,\nडूब कर उन्माद में प्रतिवर्ष,\nपूछता है प्रश्न हरित कछार,\nकितने मील पीले हो गए?\n\nदेखकर सच-सच कहो इस बार,\nकितने मील पीले हो गए?\n\nएक रंग में भी उभर आतीं,\nखेत की चौकोर आकृतियाँ,\nरूप का संगीत उपजातीं,\nआयतों की मौन आवृतियाँ,\n\nचने के घुंघरू रहे खनकार,\nकितने मील पीले हो गए?\nमटर की पायल रही झनकार\nकितने मील पीले हो गए?\n\nपाखियों के स्वर हवा के संग,\nआँज देते बादलों के अंग,\nमोर की लाली हुई लाचार,\nकितने मील पीले हो गए?\n\nदेखती प्रतिबिम्ब रूककर धार,\nकितने मील पीले हो गए?\n\n","author":"जगदीश गुप्त","title":"खिली सरसो \/ जगदीश गुप्त"},{"poem":"जिस दिन से संज्ञा आई\nछा गई उदासी मन में,\nऊषा के दृग खुलते ही\nहो गई सांझ जीवन में।\n\nमुँह उतर गया है दिन का\nतरुओं में बेहोशी है,\nचाहे जितना रंग लाए\nफिर भी प्रदोष दोषी है।\n\nरवि के श्रीहीन दृगों में \nजब लगी उदासी घिरने,\nसंध्या ने तम केशों में\nगूंथी चुन कर कुछ किरनें।\n\nजलदों के जल से मिल कर\nफिर फैल गए रंग सारे,\nव्याकुल है प्रकृति चितेरी\nपट कितनी बार सँवारे।\n\nकिरनों के डोरे टूटे\nतम में समीर भटका है,\nजाने कैसे अंबर में\nयह जलद पटल अटका है।\n\nरश्मियाँ जलद से उलझीं\nतिमिराभ हुई अरुणाई,\nपावस की साँझ रंगीली\nगीली-गीली अलसाई।\n\n","author":"जगदीश गुप्त","title":"सांझ(कविता) \/ जगदीश गुप्त"},{"poem":"जिस दिन से संज्ञा आई \nछा गयी उदासी मन में \nऊषा के दृग खुलते ही \nहो गयी सांझ जीवन में।।१।। \n\nमुँह उतर गया है दिन का\nतरूआें में बेहोशी है \nचाहे जितना रंग लाये \nफिर भी प्रदोष दोषी है ।।२।।\n\nरिव के श्रीहीन दृगों में \nजब लगी उदासी घिरने \nसंध्या ने तम केशों में \nगूँथी चुन कर कुछ किरने।।३।।\n\nजलदों के जल से मिल कर\nफिर फैल गये रंग सारे \nव्याकुल है प्रकृति चितेरी\nपट कितनी बार संवारे।।४।।\n\nकिरनों के डोरे टूटे\nतम में समीर भटका है।\nजाने कैसे अम्बर में,\nयह जलद-पटल अटका है।।५।।\n\nरिश्मयाँ जलद से उलझीं,\nतिमराभ हुई अरूणाई।\nपावस की साँझ रंगीली,\nगीली-गीली अलसाई।।६।।\n\nअधरों की अरूणाई से,\nमेरी हर साँस सनी है \nउन नयनों की श्यामलता,\nजीवन में तिमर बनी है।।७।।\n\nआँसू की कुछ बँूदों में,\nसारा जीवन सीमित है।\nपलकों का उठना-गिरना,\nमेरे सुख की अथ-इति है।।८।।\n\nप्रतिकूल हुये जब तुम ही,\nतब कूल कहाँ से पाऊँ,\nसुधि की अधीर लहरों में,\nकब तक डुबँू-उतराऊँ।।९।।\n\nउस दिन तुमने हाँ कहकर,\nनिश्छल विश्वास दिलाया।\nअब कितने अब्द बिताऊँ,\nले एक शब्द की माया।।१०।।\n\nबुझ सकी न प्यास हृदय की,\nअधरों की मधुराई से।\nकुछ माँग रही है जैसे,\nतरूणाई तरूणाई से।।११।।\n\nतुम हो कि सतत नीरव हो,\nसंध्या की कमल-कली से।\nगुंजन भी छीन लिया है,\nबंदी मधु-मुग्ध अली से।।१२।।\n\nइस विस्तृत कोलाहल में,\nमैं पूछ रहा अपने से।\nवे सत्य हृदय के सारे,\nक्यों आज हुये सपने से।।१३।।\n\nक्या उस सम्पूणर् सृजन की,\nनिमर्म पिरपूतिर् व्यथा थी।\nजो कुछ देखा सपना था,\nजो कुछ भी सुना कथा थी।।१४।।\n\nवीथियाँ विकल बिलखातीं,\nबलखाती बहती धारा।\nअब भी मेरे मानस में,\nबसता प्रतिबम्ब तुम्हारा।।१५।।\n\n","author":"जगदीश गुप्त","title":"साँझ-1 \/ जगदीश गुप्त"},{"poem":"घन-छाया में सोती हों,\nज्यों श्रमित अमा की रातें।\nवह केश-पाश बेसुध सा,\nकरता समीर से बातें।।१६।।\n\nया भूल गये हो निज को,\nअपनी सीमा से बढ़कर।\nचरणों को चूम रहे थे,\nक्यों मुक्त केश सिर चढ़कर।।१७।।\n\nबँध गये स्वयं बँधन भी,\nश्यामल सुषुमा श्रेणी में।\nछिव सागर लहराते थे,\nउस एक विषम वेणी में।।१८।।\n\nआनन-सरोज को तजकर,\nअथवा अलियों की अवली।\nसारी निशि बंदी रह कर,\nयौवन-प्रभात में निकली।।१९।।\n\nकौमुदी छीन लेने को,\nचल पड़े सघन श्यामल घन।\nशशि के मुख पर बिखरी थी,\nकिसकी अलकों की उलझन।।२०।।\n\nलख वंिकम भू-रेखा से,\nनिज धनु-प्रभाव भी धीमा।\nमानो मनोज ने रच दी,\nमुख-छिव असीम की सीमा।।२१।।\n\nगँूथी अबोध किलकाएं\nतारिका पाँित सकुचाई।\nकेशों की सघन निशा में,\nचेतना स्वयं अलसाई।।२२।।\n\nउस अरूण सलज आनन में,\nवे दो रँगराती आँखें।\nकिस तितली ने फैला दीं\nपाटल-प्रसून पर पाँखें।।२३।।\n\nकब दी बिखेर यौवन ने,\nमुख पर कुंकुम-मंजुषा।\nसकुचाई साँझ नयन में,\nविकसी कपोल पर ऊषा।।२४।।\n\nकब नूपुर के कलरव से,\nतन में तरूणाई जागी।\nकब, किट-केहिर के भय से,\nभोली किशोरता भागी।।२५।।\n\nकब आँखोें के आँगन में,\nपुतली ने रास रचाया।\nअनुराग हृदय का सारा,\nखिंचकर अधरों पर आया।।२६।।\n\nचुपके से किसने कह दी,\nकानों में यौवन-गाथा।\nतन सकुच देख कर मन ही-\nमन में मन सकुच रहा था।।२७।।\n\nपलकों का गिरना, गिरि पर,\nगिर गई तड़प कर बिजली।\nअलकों का हिलना नभ में,\nबदली ने करवट बदली।।२८।।\n\nउर कुसुम-हार का कंपन,\nगति थी सशस्त्र मन्मथ में।\nया मचल उठा हो कोई,\nझरना पथरीले पथ में।।२९।।\n\nअनुराग चिन्ह बनते थे,\nपग-ध्वनि के आलापों से।\nलालिमा लिपट जाती थी,\nउन गोरी पद-चापों से।।३०।।\n\n","author":"जगदीश गुप्त","title":"साँझ-2 \/ जगदीश गुप्त"},{"poem":"किलयों के कर से जैसे,\nप्याली मरंद की छलकी।\nमेरे प्राणों में गँूजी,\nरूनझुन रूनझुन पायल की।।३१।।\n\nस्वगंर्ंगा की लहरों में,\nशशि ने छिप जाना चाहा।\nजिस दिन प्यासे नयनों ने,\nउस रूप-सिंधु को थाहा।।३२।।\n\nकिस रूप-सिंधु को मथ कर,\nविधि ने मुख-इंदु निकाला।\nविष के प्रभाव से जल कर,\nहो गई श्याम कच-माला।।३३।।\n\nनयनों के निधनंजय ने,\nपी लिया हलाहल सारा।\nझलका श्यामल पुतली की,\nगर्ीवा में बनकर तारा।।३४।।\n\nइस तरल गरल से भीगी,\nउठ गई दृष्टि दिश-दिश को।\nदिन को सन्तप्त बनाया,\nतमपूणर् कर दिया निशि को।।३५।।\n\nमुख-इन्दु रिश्म-स्यंदन के,\nचंचल चंचल मृग देखँू।\nयदि मिले देखने को तो,\nयुग-युग तक युग दृग देखँू।।३६।।\n\nदृग-समता को ले आऊँ,\nआखें शशि के हिरनों की।\nचढ़ व्योम-बाम पर जाऊँ,\nलेकर कंमद किरनों की।।३७।।\n\nतारावलियाँ संिचत कर,\nदे डाली नवल प्रभा, या-\nरिव को शशि को पिघला कर,\nविरची विरंची ने काया।।३८।।\n\nझलमल-झलमल होती थी,\nवह देह-लता अम्बर में।\nज्वालाएँ सी उठती हों\nजैसे अमृत के सर में।।३९।।\n\nयौवन-प्रभात में मैंने,\nउस कनक-लता को देखा।\nज्यों हरी दूब पर पड़ती,\nसुकुमार धूप की रेखा।।४०।।\n\nविकिसत सरोज बढ़ते हैं,\nपर नहीं डूबते जल में।\nफिर बसे नयन रहते क्यों,\nमेरे मानस के तल में।।४१।।\n\nहो गई मदन के धनु की,\nडोरी कुछ ढीली-ढीली।\nभौंहों को वंिकम करके,\nजब चितवन चली रसीली।।४२।।\n\nदशनावलियों के पीछे,\nकुछ मुसकानें आ बैठीं।\nशबनमी-राशि में जैसे,\nरेशमी रिश्मयाँ पैठीं।।४३।।\n\nयौवन-तरंग उठ-उठ कर,\nखो जाती भुज-मूलों में।\nछिव-सुर-तरंिगनी बहती,\nआकुल दुकूल-कूलों में।।४४।।\n\nअनबोली कली लजा कर,\nछिप गई कहीं झुरमुट में।\nमुकुलित सौरभ की गाथा,\nगँूजी किव के श्रुतिपुट में।।४५।।\n\n","author":"जगदीश गुप्त","title":"साँझ-3 \/ जगदीश गुप्त"},{"poem":"उत्सुक नयनों से देखा,\nसपनों का लिया सहारा।\nपर मिला नहीं उस छिव का,\nकोई भी कूल-किनारा।।४६।।\n\nकोमल कोमल पंखुरियाँ,\nलिपटीं थीं भोलेपन से।\nविह्वल अलि अभिलाषा के,\nउड़ चले अभागे मन से।।४७।।\n\nचू पड़े अविकिसत किल पर,\nकुछ आेस-बिंदु आँसू के।\nहैं पलकें विकल अभी तक,\nजल बिखर गया, दृग चूके।।४८।।\n\nज्वाला सी उठी हृदय में,\nअधरों के आलिंगन से।\nभूचाल आ गया सहसा,\nअन्तरतम के कंपन से।।४९।।\n\nउन बड़ी-बड़ी आखों में,\nवे बड़ी-बड़ी दो बँूदे।\nपड़ गई सोच में, कैसे,\nमन के रहस्य को मूँदें।।५०।।\n\nउस मधुर सलोनी छिव को,\nछूकर दोनों दृग पुलके।\nसिहरी-सिहरी पलकों पर,\nआँसू के श्रम-कण ढुलके।।५१।।\n\nचितवन की मधुराई का,\nआस्वादन जलन सदृश था।\nथी एक नयन में मदिरा,\nदूसरे नयन में विष था।।५२।।\n\nदी खींच हृदय पर रेखा,\nउन अनियारे नयनों ने।\nअन्तर के कोमल कोने,\nछू दिये चपल पलकों ने।।५३।।\n\nआकुल केकी-दल नाचा,\nसुन मधुर-मधुर मृदु गजर्न।\nकर गई मेघ-मालाएँ,\nजीवन का मुखर-विसजर्न।।५४।।\n\nकसमसा उठे आलिंगन,\nहो बैठे नयन तरल से।\nखिंच गये स्नेह  के बंधन\nकुछ आैर भीग कर जल से।।५५।।\n\nनभ देख रहा था भू के\nयौवन की फुलवारी को।\nभू देख रही थी नभ को,\nनयनों की लाचारी को।।५६।।\n\nबढ़ती ही गई दिनोदिन,\nदोनों की देखा-देखी।\nसहसा नभ ने उर-पट पर,\nकरूणा की रेखा देखी।।५७।।\n\nक्रीड़ा छिप गई क्षणों में,\nपीड़ा ही मैंने जानी।\nवह एक ठेस मीठी सी,\nवन बैठी सजल कहानी।।५८।।\n\nमैं चौंक उठा अपने में,\nजैसे कुछ खो बैठा था।\nकेवल दो चार क्षणों में,\nक्या से क्या हो बैठा था।।५९।।\n\nशशि को पुतली में भर कर,\nजब से मैंने-दृग-मींचे।\nकितने सागर लहराये,\nभीगी पलकों के नीचे।।६०।।\n\n","author":"जगदीश गुप्त","title":"साँझ-4 \/ जगदीश गुप्त"},{"poem":"करूणा की गहरी धारा,\nअभिलाषाआें की आँधी।\nमैंने पलकों में रोकी,\nमैंने सासों से बाँधी।।६१।।\n\nकोमलता बनी कहानी,\nमैं निष्ठुरता से हारा।\nकिन शैलों से टकराई,\nमेरे जीवन की धारा।।६२।।\n\nकर गया कौन नयनों से,\nजल-फूलों की बौछारें।\nबिछ गई मौन हो मग में,\nमेरे मन की मनुहारें।।६३।।\n\nयह कौन हृदय में आकर,\nकोमलता को मलता है।\nछल छल छल छलक-छलक कर,\nनयनों से बह चलाता है।।६४।।\n\nहो गया एक ही पल में,\nअवसान रम्य जीवन का।\nकिससे टकराकर टूटा,\nसब तारतम्य जीवन का।।६५।।\n\nकुछ बिखरीं कुछ कुम्हलाई,\nमुख म्लान हुआ आधों का,\nसुधिके अधीर झोकों में,\nलुट गया बिपिन साधों का।।६६।।\n\nनिश्वासों से गति पाई,\nघिर गये दृगों में आकर।\nकरूणा के बादल बरसे,\nयौवन गिरि से टकराकर।।६७।।\n\nजितनी विपदाएँ आई,\nसब सहता रहा अकेले।\nजीवन में पग रखते ही,\nमैंने कितने दुख झेले।।६८।।\n\nपोंछे कब किसने आँसू,\nअपने अदोष अंचल से।\nकेवल प्रवंचना पाई,\nउन मुसकानों के छल से।।६९।।\n\nअब तो प्रतिपल पलकों को,\nरहते हैं आँसू घेरे।\nफिर ही न सके फिर वे दिन,\nजबसे तुमने दृग फेरे।।७०।।\n\nजबसे सौन्दयर् तुम्हारा,\nमेरे नयनों से रूठा।\nसुख की स्वतंत्र सत्ता का,\nअभिमान हो गया झूठा।।७१।।\n\nजिस दिन मन की लहरों ने,\nनिष्ठुरता के तट चूमें।\nपलकों में जो सपने थे,\nसब डूब गये आँसू में।।७२।।\n\nजिन मुस्कानों पर रीझा,\nउनसे न कभी फिर पाया।\nसैंकड़ों बार धीरे से,\nमैंने मन को समझाया।।७३।।\n\nठोकर सी लगी अचानक\nअन्तर के आधारों को।\nजब समझ न पाये तुम भी,\nउन्मन, उन मनुहारों को।।७४।।\n\nभयभीत हो उठीं साँसें,\nमन का कण-कण थरार्या।\nअपना सब कुछ देकर भी,\nजब तिरस्कार ही पाया।।७५।।\n\n","author":"जगदीश गुप्त","title":"साँझ-5 \/ जगदीश गुप्त"},{"poem":"मत मेरी आेर निहारो,\nमेेरी आँखें हैं सूनी।\nफिर सुलग उठेंगी सँासें,\nफिर धधक उठेगी धूनी।।७६।।\n\nधीरे-धीरे होता है,\nउर पर प्रहार आँसू का।\nनभ से कुछ तारे टूटे,\nबँध गया तार आँसू का।।७७।।\n\nतटहीन व्योम-गंगा में,\nतारापित-तरनी तिरती।\nतारक बुदबुद उठते हैं,\nपतवार किरन की गिरती।।७८।।\n\nछिप गया किसी झुरमुट में,\nमेरे मन का यदुवंशी।\nकरूणा-कानन में गँूजी,\nआकुल प्राणों की वंशी।।७९।।\n\nस्वर-स्वगर्ंगा लहराई,\nउर-वीणा के तारों में।\nखो गई हृदय की तरणी,\nलहरीली झँकारों में।।८०।।\n\nसासों से अनुप्राणित हो,\nकोमल कोमल स्वर-लहरी।\nकानों के मग से आकर,\nसूने मानस में ठहरी।।८१।।\n\nचंचल हो चली उँगलियाँ,\nछिदर्ान्वेषण करने को।\nपर नाच उठीं जाने क्यों,\nमुरली का मन हरने को।।८२।।\n\nआगत की स्वर-लहरी में,\nझलके अतीत के आँसू।\nकिसने तारों को छेड़ा,\nआगये गीत के आँसू।।८३।।\n\nकुछ डूब गये थे तारे,\nछिव-धारायें उिमर्ल थी।\nरजनी की काली आँखें,\nहो चली तिनक तिन्दर्ल थी।।८४।।\n\nदुख कहते हैं, पग-पग पर,\nकरूणा का सम्बल देंगे।\nजीवन की हर मंिजल पर,\nदृग कहते हैं, जल देंगे।।८५।।\n\nआशा प्रदिशर्का बनकर\nकरती निदेर्श दिशा का।\nमैं सोच रहा हँू - चल दँू,\nज्यों ही हो अन्त निशा का।।८६।।\n\nकोलाहल-मय जगती के,\nत्यागे आह्वान घनेरे।\nफिर भी एकाकीपन में,\nमुझको मेरे दुख घेरे।।८७।।\n\nकाली-काली रजनी में,\nकाले बादल घिर आये।\nया बुझे हुये सपने हैं,\nनभ के नयनों में छाये।।८८।।\n\nचाँदनी पी गई आँखें,\nछलके पलकों के साथी।\nमाधुरी अधिक थी विधु में,\nया सुधि में अधिक सुधा थी।।८९।।\n\nप्यासी पलको पर उतरी,\nपूनो के शशि की किरने।\nघुल-घुल कर पिघल-पिघल कर,\nफिर लगीं बिखरने, गिरने।।९०।।\n\n","author":"जगदीश गुप्त","title":"साँझ-6 \/ जगदीश गुप्त"},{"poem":"खो गया गगन पलकों में,\nपुतली पर तम की छाया।\nधीरे-धीरे नयनों के -\nतारों में चाँद समाया।।९१र्।।\n\nविधु को छूने के पहले,\nपड़ी दृष्टि तारों पर।\nपी सकी अमृत बेचारी,\nपग रखकर अंगारों पर।।९२।।\n\nअन्तर की तरलाई में,\nतारक-समूह तिर आया।\nपुतली के अतल तिमर पर,\nछिव-छाया पथ की छाया।।९३।।\n\nफिर तिमर-चिकुर चिर चंचल,\nअंचल छू उठे दिशा का।\nभर गया गगन-गंगा से,\nसीमित सीमंत निशा का।।९४।।\n\nविषमय विषाद में उरके,\nडूबी है अमृत-कलाएँ।\nउज्ज्वल मयंक के मुख पर,\nकाली कलंक-रेखाएँ।।९५।।\n\nअगणित पिरवार व्यथा के,\nमेरे प्राणों  में पलते।\nमैं मोमदीप हँू जिसके,\nजलने से?ाु निकलते।।९६।।\n\nनिदोर्ष निसगर्-निलय में,\nचिर तिमर-ज्योति की माया।\nतुम बढ़े दीप के आगे,\nहो चली दीघर्तर छाया।।९७।।\n\nरजनी-प्रकाश के मुख पर,\nबदली ने अंचल डाला।\nचाँदनी तिनक सकुचाई,\nहो गया गगन कुछ काला।।९८।।\n\nकिरनो ने बादल-दल से,\nजब आँख-मिचौनी खेली।\nभावना मिलन की मन में\nबन बैठी विरह-पहेली।।९९।।\n\nमिलनातुर छाया पथ में,\nगतिशील रजनि जब होती।\nतब टूट-टूट अम्बर से,\nगिरते तारों के मोती।।१००।।\n\nउस दिन मैं नभ-गंगा के,\nतट से निराश फिर आया।\nउस दिन मैं शशि के मधुमय,\nघट से निराश फिर आया।।१०१।।\n\nलेकिन मेरे फिरते ही,\nफिर गई नज़र अम्बर की,\nसुख शरद-निशा के सिर से, \nसारी तुषार की सरकी।।१०२।।\n\nतारों की उज्ज्वल लिपि में,\nनिशि ने निज दुख लिख डाला।\nपर मेरी दुख-लेखा का,\nअक्षर-अक्षर है काला।।१०३।।\n\nदेखा है कोई सपना,\nनभ की पलकें भारी हैं।\nवह कौन बिंदु था जिससे,\nतारावलियाँ हारी हैं।।१०४।।\n\nवह कैसा आलिंगन था,\nजिस पर ऊषा मुस्काई।\nअधरों का छूना-छूना,\nनिशि ने हिमराशि लुटाई।।१०५।।\n\n","author":"जगदीश गुप्त","title":"साँझ-7 \/ जगदीश गुप्त"},{"poem":"नयनों ने जैसे कोई,\nउत्सुक उत्सव देखा हो।\nश्यामल पुतली के ऊपर,\nबन गई एक रेखा हो।।१०६।।\n\nअमृत की प्यासी आँखें,\nमुख छिव तकती घूमेंगी।\nमानस की कोमल लहरें,\nसुकुमार चरण चूमेंगी।।१०७।।\n\nसुरधनु सी उन बाँहों को,\nभुज-पाश रहेंगे घेरे।\nआआे भी तो पलभर को,\nपावन-प्रदेश में मेरे।।१०८।।\n\nतुम हो, तम हो, निजर्न हो,\nसौन्दयर्-सुधा-रस बरसे।\nकुसुमायुध वेध रहा हो,\nअंतर केशर के शर से।।१०९।।\n\nरजनी के अन्ितम क्षण में,\nचुपके-चुपके ऊषा बन।\nतुम कौन स्वप्न में आये,\nभर गये दृगों में हिमकन।।११०।।\n\nउस क्षण तुमको पाते ही,\nजल होकर बहा समपर्ण।\nकितने दिन इन प्राणों में,\nअकुलाता रहा समपर्ण।।१११।।\n\nसौ बार समय-सागर में,\nलय होंगे साँझ-सवेरे।\nतुम गिन न सकोगे फिर भी,\nधड़कने हृदय की मेरे।।११२।।\n\nसिर पर भौरो सी काली,\nदुख की छाया गहरी थी।\nसुमनावलियाँ रोती थीं,\nआँखों में आेस भरी थी।।११३।।\n\nझुलसी थीं उत्पीड़न से,\nपंखुरियाँ आतप-मारी।\nजलकण बन ढलक गई थीं,\nसौरभ की सिसकन सारी।।११४।।\n\nआँसू-शबनम के कन में,\nढालते अपिरिमत मद को।\nतुम कौन किरन से आये,\nरंग गये उदार जलद को।।११५।।\n\nमच गया विकल-कोलाहल,\nरजनी के अन्तःपुर में।\nकिरनों की कोमल लपटें,\nजब उठीं तिमर के उर में।।११६।।\n\nज्यों ही ऊषा तिर उतरी,\nधँुधली सी क्षितिज पटी पर।\nनवनीत-श्वेत सुमनों की,\nमधु-वृष्टि हुई अवनी पर।।११७।।\n\nआँसू-श्रमकण से बोझिल,\nपलकों के पंख पसारे।\nउड़ गये नयन-नीड़ो से,\nसपनों के विहग बिचारे।।११८।।\n\nनिशि ने श्लथ-केश समेटे,\nनत नयन-कुमुद सकुचाये।\nऊषा ने अरूणांचल से,\nतारों के दीप बुझाये।।११९।।\n\nमेरे प्रसुप्त जीवन में,\nआई जागृति की बेला।\nअधमँुदे दृगों से देखा,\nमैंने सुकुमार उजेला।।१२०।।\n\n","author":"जगदीश गुप्त","title":"साँझ-8 \/ जगदीश गुप्त"},{"poem":"नन्हीं-नन्हीं बँूदों से,\nशीतलता बिखर रही थी।\nनिमर्ल जल से घुल-घुल कर,\nहिरयाली निखर रही थी।।१२१।।\n\nझुक गई दूब की पलकें,\nआँसू का भार सम्हाले।\nपागल समीर ने आकर,\nसब मोती बिखरा डाले।।१२२।।\n\nधीरे-धीरे ऊषा ने,\nनीरज की आँखें खोली।\nपंखों को मुखर बनाकर,\nकुछ भर्मरावलियाँ बोलीं।।१२३।।\n\nहिल उठे सनाद जलज-दल,\nहो गया सलिल लहरीला।\nगिर इन्दु-बिन्दु ने सर में,\nकर ली समाप्त निज लीला।।१२४।।\n\nअवशेष चार-छै बँूदें,\nजो भी थीं पंखुरियों पर।\nचुन लिया उन्हें चुपके से,\nरिव की किरनों ने आकर।।१२५।।\n\nमैं पूरित-पुलक पुलिन से,\nसब कौतुक देख रहा था।\nदृगजल की नश्वरता को,\nशबनम में लेख रहा था।।१२६।।\n\nबीचियाँ चपल आ आकर,\nछू जाती थीं चरणों को।\nमैं मसल उठा आँसू से,\nभीगे कुछ धूलि कणों को।।१२७।।\n\nजब एक-एक कर नभ से,\nसब तारक खिसक रहे थे।\nसूनी प्रभात-बेला में,\nसुख-सपने सिसक रहे थे।।१२८।।\n\nआहों की धूमिल रेखा,\nहो गई धवल धुल-धुल के।\nनयनों से आँसू बनकर,\nजब पुलक हृदय के ढुलके।।१२९।।\n\nयुग-युग से रहे समाये,\nइत?ाुुलीन पुतली में।\nफिर भी तुम जान न पाये,\nदृग हैं कितने पानी में।।१३०।।\n\nकिसने निज गुन से बाँधी,\nकल्पना-विहग की पाँखें।\nखुल गई देखकर किसको,\nमेरे सपनों की आँखें।।१३१।।\n\nरजनी भर रहा निरखता,\nमैं दोनों पलक पसारे।\nकब कौन कहां से आया,\nरच गया आेस कन सारे।।१३२।।े\n\nतुम रमते रजत-रजनि से,\nबेसुध छिव की छलकों में।\nफिर इन्दु-बिन्दु बन जाते,\nजाने क्यों इन पलकों में।।१३३।।\n\nपिरमल-जल से बोझीली,\nपंखुरियाँ झुकी हुई थीं।\nढुलकी-ढुलकी कुछ बँूदे,\nकोरों पर रूकी हुई थीं।।१३४।।\n\nये भरे-भरे से आँसू,\nवे रँगे-रँगे से कोये।\nअरूनाई के डोरो में,\nकिसने जल-फूल पिरोये।।१३५।।\n\n","author":"जगदीश गुप्त","title":"साँझ-9 \/ जगदीश गुप्त"},{"poem":"ऊषा के स्िमत-िइंिगत की,\nगति से हिल उठीं हिलोरें।\nकिरनों के अनुशासन में,\nसन गई जलद की कोरें।।१३६।।\n\nमेरे प्रसुप्त पौरूष में,\nतुम प्रकृति बने मुसकाये।\nजग उठा स्नेह, सपनों से,\nमैंने दृग-द्वार सजाये।।१३७।।\n\nकुछ सूख चली आँखों को,\nआँसू अथाह दे जाता ।\nसंदेश स्िनग्ध सुमनों का,\nजब सुरिभवाह दे जाता।।१३८।।\n\nवनमाली! इन्हें न छेड़ें,\nदेखो समीर के झोंके।\nये सुमन नहीं हैं, मन हैं,\nअनबोली लतिकाआें के।।१३९।।\n\nपायें तो कर पल्लव से,\nसबके सब कुसुम छिपालें।\nउल्लास हृदय का सारा,\nकैसे कह डालें डालें।।१४०।।\n\nसब रूप-राशी संस्कृति की,\nअलकावलियों में मँूदी।\nडालो ने अपनी वेणी,\nमधु-मंजरियों से गँूदी।।१४र्१।।\n\nकुसुमों की निष्ठुरता से,\nसिहरन है विश्वासों मेंं।\nयह पवन नहीं है, गति है,\nउपवन के निश्वासों में।।१४२।।\n\nसौरभ-स्वर में कहती सी,\nजैसे कुछ अपने जी की।\nनूपुर सी बज उठती है,\nप्रत्येक कली जुही की।।१४३।।\n\nपिरमल की विमल-विभा से,\nनिस्पंद हो रहा नभ है।\nइतने ससीम सुमनों में,\nकितना असीम सौरभ है।।१४४।।\n\nकिलयों की पलकें डोलीं,\nझुक गई लजीली डाली।\nछिव-तिन्दर्ल तरूणाई में,\nहो गई सफल शेफाली।।१४५।।\n\nइसके झोकांे से उलझें,\nउसकी साँसों के श्रमकण ।\nतुम मुझसे मिलीं, विसुध हो,\nमिलते ज्यों सुरिभ-समीरण।।१४६।।\n\nकब से गत-िगहन विजन में,\nफिरती थी मारी-मारी।\nरख सिर समीर के उर पर,\nसो रही सुरिभ बेचारी।।१४७।।\n\nगविर्त हो सुरिभ न कैसे,\nअपने सौभाग्य प्रचुर पर।\nनिखरी प्रसून के उर पर,\nबिखरी समीर के उर पर।।१४८।।\n\nधीरे से पल्लव हिलता,\nधीरे से हिमकण ढलते।\nधीरे से हृदय मचलता,\nधीरे से?ाु निकलते।।१४९।।\n\nधीरे से हो जाता है,\nसारा जीवन-घट रीता।\nधीरे से मुरझा जाती,\nतरूणाई नव-पिरणीता।।१५०।।\n\n","author":"जगदीश गुप्त","title":"साँझ-10 \/ जगदीश गुप्त"},{"poem":"खिल उठा मुकुल-दल सुरिमत,  \nछिव अखिल भुवन में छाई।  \nसाकार हो गई सहसा,  \nजैसे तरू की तरूणाई।।१५१।।  \n\nकामिनी-कुंज में खोई,  \nरजनी की सारी माया।\nतारक प्रसून वन बैठे,\nदर्ुमदल में तिमर समाया।।१५२।।  \n\nजितना वैभव जो चाहे,  \nकामिनी-विटप से लेले।  \nहीरक से सुमन सलोने,  \nमरकत से दल अलबेले।।१५३।।  \n\nजाने कितनी कोमल हैं,  \nचू पड़ती तिनक छुये से।\nहिम-धवल पाँच पंखुरियाँ,\nशर पंच पंचशर के से।।१५४।।  \n\nहो गये पार अन्तर के,  \nमैं देख रहा भूला सा।\nमेरी साँसो-साँसों में,  \nकीमिनी-कुंज फूला सा।।१५५।।  \n\nसुधियों में बेसुध होकर,  \nमैंने सब सुधबुध खोई।  \nजीवन की गीली गाथा,  \nकामिनी-कुंज में सोई।।१५६।।\n\nपीली पराग किणकाऐं,  \nकिंजल्क-जाल में उलझीं।  \nइस उलझन के चिंतन से,  \nचिंता की अलकें सुलझी।।१५७।।  \n\nलिपटी जाती हैं तरू से,  \nबल खा-खाकर बल्लरियाँ।  \nरहती हैं पर फैलाये,  \nऊपर सौरभ की पिरयाँ।।१५८।।  \n\nसौरभ की चलाचली में,  \nयह मौन व्यथा भर लाये।  \nकिस तप्त श्वास को छूकर,  \nकामिनी-कुसुम कुम्हलाये।।१५९।।  \n\nसूना मन, सूना जीवन,  \nसूने दिन, सूनी रातें।\nसूनी-सूनी आँखोें में,  \nछाई दुख की बरसातें।।१६०।।\n\nधँुधले अतीत की स्मृति में, \nखोया-खोया सा निश्चल।  \nशिखरों पर टिककर जैसे,  \nकुछ सोच रहा है बादल।।१६१।।  \n\nकल्पने! वहां पर ले चल,  \nस्वर जहां निखर जाता हो।\nरिश्मयाँ नृत्य करती हो,  \nतारक-समूह गाता हो।।१६२।।  \n\nनीरव नीरद के पट पर,  \nबँूदों के घँुघुरू छमके।\nसंगीत स्वप्न लखता हो,  \nचंचल चपलाएं चमकें।।१६३।।  \n\nरिमझिम-रिमझिम पावस का,  \nकल जल-तरंग बजता हो।  \nलय में लय हो जाने को,  \nनव इन्दर्-धनुष सजता हो।।१६४।।  \n\nपलकों के शिथिल क्षितिज पर,  \nदिन-रात जलद छाते हैं।  \nवरदान उमड़ आते हैं,  \nअभिशाप बरस जाते हैं।।१६५।।\n\n","author":"जगदीश गुप्त","title":"साँझ-11 \/ जगदीश गुप्त"},{"poem":"निमर्म हिम-शैल-शिखर से,  \nजब भी जाकर टकराते।\nमेरी करूणा के बादल,  \nसब चूर-चूर हो जाते।।१६६।।\n\nविक्षुब्ध प्रलय-प्लावन में,  \nआँसू का जलधि विकल हो।\nपलकों के नीचे जल हो,  \nपुतली के ऊपर जल हो।।१६७।।  \n\nनभ में निरीह तिरता है,  \nलेकर समीर की पाँखें।  \nबँूदें बादल के आँसू,  \nबिजली बादल की आँखें।।१६८।।\n\nवह कौन अमृत आशा है,  \nकिसकी साधना अमित है।\nबिजलियाँ सतत डसती हैं,  \nफिर भी पयोद जीवित है।।१६९।।\n\nडगमग पग गगन-डगर में,  \nझूमतीं निगाहें भोली।  \nकादम्ब पिये आती है,\nकादिम्बनियों की टोली।।१७०।।  \n\nजिनसे दृग भर लेने को,\nअमरो के हृदय तरसते।\nबिजली की मुसकानों से,\nसोने के फूल बरसते।।१७१।।  \n\nअन्तर हैं विसुधि-युगों का,  \nहैं कोसों दूर बसेरे।\nफिर भी इस सधन निशा में,  \nकितने समीप तुम मेरे।।१७२।।\n\nतुम चले लहर कर जैसे,  \nआ गई बाढ़ यौवन में,  \nभर गया दृगों में पानी,  \nकितनी बिछलन थी मन में।।१७३।।  \n\nकल्पना सिहर जाती है,  \nउठ़ती है पीर हृदय में।  \nबिजलियाँ जलद में जैसे,  \nचुभते हैं तीर हृदय में।।१७४।।\n\nमैंने छिव की छाया के,  \nसंकेत हृदय पर आँके।\nबादल-दल के पीछे से,  \nतुम कौन तिड़त से झाँके।।१७५।।\n\nपीड़ा से रोते-रोते,  \nपड़ गये सभी रँग फीके।\nबादल-समूह पर होते,\nनित कशाघात बिजली के।।१७६।।\n\nमिल गई धूल में धरती,  \nमस्तक झुक गये दर्ुमों के।  \nहिल उठी दिशाएँ सारी,  \nथे क्रुद्ध पवन के झोंके।।१७७।।  \n\nइतना जल ले आई हैं,\nकितने लोचन कर छँूछे।\nकल-कल करती सरिता की,\nलहरों से कोई पँूछे।।१७८।।\n\nधरती पर उजले जल के,  \nकन छलक-छलक कर ढलके।\nफिर से पावस भर लायी,  \nसुरमई कलश बादल के।।१७९।।  \n\nजब नयन सरल स्वीकृति दें,  \nढीली पड़ जायें भौंहें।\nअपने असत्य के पीछे,\nछिपकर रह जायें सौंहें।।१८०।।\n\n","author":"जगदीश गुप्त","title":"साँझ-12 \/ जगदीश गुप्त"},{"poem":"फिर भी न तुम्हें मैं देखँू,\nअखिर यह कैसी बातें।\nजायेंगी बिन बरसे ही,\nक्या यह रस की बरसातें।।१८१।।\n\nवह कौन गगन में प्रतिदन,\nदामिनी-कवच कस आता।\nले इन्दर्-धनुष हाथों में,\nबँूदों के तीर चलाता।।१८२।।\n\nघायल है सारी धरती,\nछिद-छिद कर जल-बाणों से।\nमैं सब कुछ देख रहा हँू,\nअपना मन मौन मसोसे।।१८३।।\n\nपंथी हँू, पथ भूला हँू,\nजीवन की दोपहरी में।\nजाने दो दोपल पलकें,\nलग, दृग-छाया गहरी में।।१८४।।\n\nवरूनी के कुंज कटीले,\nफिर भी कितने सुखदाई।\nपुतली से छलक रही है,\nजैसे शीतल तरलाई।।१८५।।\n\nकाजल की काली रेखा,\nजल-भरी बदिलयों जैसी।\nश्रम, तृषा, जलन, हरने को,\nघिर-घिर आती है कैसी।।१र्८६।।\n\nअरूणाई के मृदु डोरे,\nडूबे रँग में ऊषा के।\nसुलझा न सका हँू मैं भी,\nजिन में निज को उलझा के।।१८७।।\n\nजगमग-जगमग हो उठता,\nकिसकी छिव से उर-आसन।\nतुम कौन किया करते हो,\nमेरी साँसों पर शासन।।१८८।।\n\nआदेश दृष्टि उठते ही ,\nशत शत दृग झुक जाते हैं ।\nये बंदी प्राण बिचारे,\nदिन रात विरूद गाते हैं।।१८९।।\n\nशापित है विधि कृति कह कर,\nसह ही लेंगे दुःख सारा।\nतुम सुखी रहो निश्चल हो,\nयुग युग तक विभव तुम्हारा।।१९०।।\n\nमैं बैठ गया अवनी पर,\nदुख में खोया खोया सा।\nतरू छाया थी शीतल या,\nकोई सपना सोया सा।।१९१।।\n\nपग पग पर मैने अपने,\nचंचल प्राणों को रोका।\nपर बहा ले गया बरबस,\nउनकी सांसों का झोंका।।१९२।।\n\nयह किस प्रदेश की भूली,\nभाषा सिखते रहते हैं।\nमुख पर आंसू अक्षर से,\nदृग क्या लिखते रहते हैं।।१९३।।\n\nसारे आंसू कल सूखे,\nपलकें रूक कर झुक जायें।\nजब दोनो नयन अभागे\nपथ देख देख पथरायें।।१९४।।\n\nतब दबे पांव तुम आना,\nचुपचाप चुराने साँसें।\nजायेंगी निकल स्वयं ही,\nतन से समीर की फाँसें।।१९५।।\n\n","author":"जगदीश गुप्त","title":"साँझ-13 \/ जगदीश गुप्त"},{"poem":"यौवन की आतुरता में ,\nेजो भूल कभी हो जाती।\nजीवन भर उसकी सुधि से,\nदहका करती है छाती।।१९६।।\n\nतज कर यथाथर् की कटुता,\nकैसे भ्िवष्य को आँकँू।\nअपनो की निमर्मता को,\nकब तक सपनों से ढाँकँू।।१९७।।\n\nशत झंझावात प्रलय के,\nसोते हैं इसी हृदय में।\nइतने कोमल कंपन भी,\nहोते हैं इसी हृदय में।।१९८।।\n\nजीवन की समरसता को,\nहम कितना आैर सराहें।\nअधखुले तुम्हारे लोचन,\nअधखिली हमारी चाहें।।१९९।।\n\nजाने कितनी कोमलता,\nमेरे उर में संिचत है।\nपर निष्ठुर तुम्हारा वैभव,\nअब भी उससे वंिचत है।।२००।।\n\nतुम हो तटस्थ गिरिमाला,\nमैं मधु-निझर्र निमर्ल हँू।\nजितने ही तुम निष्ठुर हो,\nउतना ही मैं कोमल हँू।।२०१।।\n\nविश्वास करो तुम मेरी,\nनिश्वासों के क्रंदन पर।\nविश्वास करो तुम मेरी,\nपीड़ा के भोलेपन पर।।२०२।।\n\nडालो न हँसी की चादर,\nअभिलाषाआें के शव पर।\nेविश्वास करो तुम मेरे,\nनिश्वासों के शैशव पर।।२०३।।\n\nअधरों में मृत्यु सजाकर,\nजीवन को बहलाऊँगा।\nदोगे यदि मुझे गरल भी,\nचुपके से पी जाऊँगा।।२०४।।\n\nतुम मौन देखते रहना,\nकिंिचत भी तड़प न होगी।\nनिश्चलता अचल बनेगी,\nजैसे समाधि में योगी।।२०५।।\n\nरजनी कीं निमर्मता से,\nदिन के सुकुमार मिलन को।\nयह साँझ सतत गँूथेगी,\nकिरनों से हास-रूदन को।।२०६।।\n\nपुतली के घिरे तिमर पर,\nसंध्या की आभा छाई।\nपीली पलकों के नीचे,\nकितनी लालिमा समाई।।२०७।।\n\nयौवन के ज्वाला-बन में,\nलपटों की ललित लतायें।\nअंगार-कुसुम बरसाकर,\nभय है, न कहीं बुझ जायें।।२०८।।\n\nजीवन की क्षण भंगुरता,\nछू-छू कर हँसते-हँसते।\nऊषा की दीपिशखा पर,\nतारों के शलभ झुलसते।।२०९।।\n\nसीमित असीम हो उठना,\nअभिलाषाआें का क्रम है,\nचिर प्यास अमर जीवन है,\nसंतोष एक विभर्म है।।२१०।।\n\n","author":"जगदीश गुप्त","title":"साँझ-14 \/ जगदीश गुप्त"},{"poem":"झुक गये शिथिल दृग दोनों,  \nरूँध गई कंठ में वाणी।  \nअधरों का मधुर परस-रस,  \nकर सका न मुखिरत प्राणी।।२११।। \n\nकोई न जिसे पढ़ पाया,  \nऐसी रहस्य लेखा हो,  \nमेरी पीली पीड़ा में,  \nतुम एक अरूण रेखा हो।।२१२।।  \n\nभोले से भर्ू-भंगों में,  \nसुख की अभंग आशा थी।  \nउन मीठी मुस्कानों में,  \nजीवन की पिरभाषा थी।।२१३।।  \n\nमेरे प्राणों के पथ पर,  \nसबने अंगार बिखेरे।  \nकोई न मिला जीवन में,  \nपल भर जो प्यार बिखेरे।।२१४।।  \n\nजीवित जिसकी साँसों में,  \nमृत मानवता का स्वर हो।\nतुम भी न जिसे छू पाये,  \nमेरा अस्ितत्व अमर हो।।२१५।।  \n\nवरूनी-मूलों में उलझे,  \nश्रमसीकर करूण-कथा के।\nदृगद्वारों पर बाँधे हैं,  \nया वन्दनवार व्यथा के।।२१६।।  \n\nवह पहली रीझ दृगों की,  \nइत-िइतिहासों का अथ है।  \nरस-सिाद्धि प्राप्त करने में,  \nसौन्दयर्-साधना पथ है।।२१७।।  \n\nये छिव-छलनाऐं लेकर,  \nसुधि की पतवारें कर में,  \nतिरती हैं स्वणर्-तरी सी,  \nमन के प्रशान्त सागर में।।२१८।।  \n\nस्वीकृति नकार बन बैठी,  \nकिंिचत संशय हरने में।  \nक्या मिला तुम्हें बतलाआे,  \nविश्वासघात करने में।।२१९।।  \n\nकर सका कौन आकषर्ण, \nसंपूणर् प्रलुब्ध हृदय को,  \nकोई न शान्ित दे पाया,  \nमेरे विक्षुब्ध हृदय को।।२२०।।\n\nसुन सको अगर तो सुन लो,  \nमेरे अन्दर की बातें।  \nकहता है कहीं किसी से,\nकोई निज घर की बातें।।२२१।।  \n\nमुरझाये किंजल्को में,  \nकिंिचत मकरंद न छोड़ा।  \nतुमने रिक्तम हाथों से,  \nसुमनों का हृदय निचोड़ा।।२२२।।  \n\nअब इन्हें कुचल भी डालो,  \nगज-गतिशाली पंकज से।  \nसम्भव है फिर जी जायें,  \nछूकर पावन पद-रज से।।२२३।।  \n\nजिसकी सुधि-सुधा छलकती, \nरहती नित पलकों पर है।  \nउसके तन की छाया भी,\nदेखना आज दूभर है।।२२४।।  \n\nकिरनों का आसव पीकर,  \nमद के झोकों में झूँमू।  \nबादल-दल के पीछे से,  \nचुपचाप चाँद को चँूमू।।२२५।।\n\n","author":"जगदीश गुप्त","title":"साँझ-15 \/ जगदीश गुप्त"},{"poem":"पागलपन के धागों में,  \nसारी तरूनाई बुन दँू।  \nचंदा की चल पलकों पर,  \nचुपके से चुम्बन चुन दँू।।२२६।।\n\nस्वीकृत-िसंकेत तुम्हारे,  \nमेरे समीप तक आयें।  \nघन अंधकार में जैसे,  \nकोई प्रदीप जल जाये।।२२७।।  \n\nफिर से निवार्सन पाये,\nअवसाद-यक्ष उर थामें।\nबन कर कुबेर रम जाऊँ।\nइन अलकों की अलका में।।२२८।।  \n\nफिर विरह-क्षीण क्षण-क्षण हो,  \nकरूणा-यक्षिणी-बिचारी।\nसंदेश स्नेह का लाये,\nमन-मेघदूत बलिहारी।।२२९।।\n\nप्राणों की पुरवाई में,  \nजब कसक चोट उठती है।\nवेदना पुरानी कोई,  \nबरबस कचोट उठती है।।२३०।।  \n\nजब नत-नयनों में सोकर,  \nकोई सपना जगता है।\nतब मन के भीतर-भीतर,\nजाने कैसा लगता है।।२३१।।\n\nपलकों के चपल पुलिन में,  \nवहती अबोध जल-धारा।\nकर गया क्षार जीवन को,  \nनिमर्म लावण्य तुम्हारा।।२३२।।\n\nजीवन-प्रवाह गतिमय हो,\nबह चलें व्यथाऐं निमर्ल।\nधरती को रसमय कर दें,  \nमेरी करूणा के बादल।।२३३।।  \n\nविस्तृत नीरद बन-बनकर,  \nअवनी-अम्बर को छालँू।\nसारी संसृति के दुख को,  \nपलकों की आेट छिपालँू।।२३४।।\n\nखो जाये श्रम-विहवलता,\nअरमानों की माया में।\nपलभर को जग सो जाये,  \nमेरे दुख की छाया में।।२३५।।  \n\nपड़ जाय क्षार में साँसें,  \nजीवन की बौछारों से।  \nनन्हा सा हृदय कणो का,\nसिंच जाये रसधारों से।।२३६।।  \n\nतिलमिला उठें सब तारे,  \nडगमगा उठे भूमंडल।\nउल्काआें के ताण्डव से,\nहो खण्ड-खण्ड आखण्डल।।२३७।।\n\nजड़ता समीर में आये,  \nचाहे धर्ुव भी चंचल हो।\nसाधना-पंथ पर फिर भी,  \nमेरा मन अडिग-अचल हो।।२३८।।\n\nपल भर जिसके दशर्न से,  \nप्राणी निज व्यथा भुला ले।\nकमनीय कामना मेरी,  \nकल्पना-लोक रच डाले।।२३९।।\n\nरसभीनी झंकारों से,  \nतारों का हृदय हिलाऊँ।\nइस विकल विश्व-वीणा में,  \nस्वर भरा तार बन जाऊँ।।२४०।।\n\n","author":"जगदीश गुप्त","title":"साँझ-16 \/ जगदीश गुप्त"},{"poem":"प्रत्येक हृदय स्पंिदत हो,\nमेरे कंपन की गति पर,\nछाले मेरी करूणा का,\nसंदेश देश-देशान्तर।।२४१।।\n\nसापेक्ष विश्व निमिर्त है,\nकल्पना-कला के लेखे।\nयह भूमि दूसरा शशि है,\nकोई शशि से जा देखे।।२४२।।\n\nहो गई धूल, निज छिव को,\nफिर भी न खो सकी पृथिवी।\nसंसृति की पंखुरियों पर,\nहै बँूद आेस की पृथिवी।।२४३।।\n\nदेखता शून्य में यकटक,\nमेरा विचार भूखा सा।\nमाँगती तृप्ित-मधुरियाँ,\nमेरी अतृप्त जिज्ञासा।।२४४।।\n\nयह गोल-गोल पिंडो से,\nपूरित खगोल कैसा है?\nशशि के पीछे तारे हैं,\nतारों के पीछे क्या है?।।२४५।।\n\nमानव शरीर में कैसे,\nसौन्दयर्-सृष्टि होती है।\nहत-हृदय हिला देने में,\nक्यों सफल दृष्टि होती है।।२४६।।\n\nकिसकी किरणों का यौवन,\nहै इन्दर्-धनुष में झलका।\nकिससे परमाणु बने हैं,\nक्या है उदगम पुदगल का।।२४७।।\n\nफल-फूल-छाल-दल देकर,\nभू-सुरतरू बन जाता है।\nकिससे विकास पाते ही,\nअंकुर तरू बन जाता है।।२४८।।\n\nअंगो में भस्म रमा कर,\nझूमती पवन चलती है।\nकिससे वियोग में प्रतिपल,\nधूमिल पावक जलती है।।२४९।।\n\nवसुधा है विसुध, हृदय में,\nसुधियों का शासक पैठा।\nकिस पर सवर्स्व लुटाकर,\nआकाश शून्य बन बैठा।।२५०।।\n\nजल के उज्ज्वल कण किसकी, मुसकानो से चालित है।\nवह कौन शक्ति है जिससे, यह पंचतत्व पालित है।।२५१।।\n\n","author":"जगदीश गुप्त","title":"साँझ-17 \/ जगदीश गुप्त"},{"poem":"कब किसने कहा, प्रखर था स्वर\nकैसी थी विषम परिस्थिति, पर-\nनिर्द्वन्द्व भाव, से उपजे आखर\nक्षतशीश मगर, नतशीश नहीं।\n\nसंघर्षमयी वाणी उपजी,\nजीवन-संकट से त्राण मिला\nजन-मन-लेखा उद्धोष हुआ\nक्षतशीश मगर नतशीश नहीं।\n\nसंकल्पशील सदवृत्ति जगी\nसब ऊहापोह समाप्त हुआ\nनि:संशय गूँजा युद्ध घोष\nक्षतशीश मगर नतशीश नहीं।\n\nस्वप्न के भीतर स्वप्न\n\nस्वप्न-भूमि के \nकितने स्तर मिलते हैं\nकिसी के स्वप्न में मैं\nदूसरे के स्वप्न में वह\nब्रह्म को सृष्टि में शिव\nशिव की कल्पना में विष्णु\nमहाकाली सब को\nनिगलती हुई\nउवलता की ओर \nसतत तैरती हुई\nदिवा-रात्रि की तरह\nक्रमेण ढलता जीवन।\nमधुमय आलोक-पुंज\nछत्ता बनाता हुआ।\nरस टपकाता हुआ। \nतारों-सा टूट-टूट गिरता\nअकस्मात।\nआकाश गंगाएं\nदिव्यता की ज्योति-सी\nउभरती, घिरती, बिखरती\nगतिमान बनी रहती\nसूर्य की झालर\nमीलों तक फैलती\nलहराती बल खाती\nअणुओं की शक्ति का \nअपार पारावार\nअकल्पनीय\nफिर भी रमणीय\nसाथ ही असहनीय।\n\n","author":"जगदीश गुप्त","title":"क्षतशीश, मगर नतशीश नहीं \/ जगदीश गुप्त"}]