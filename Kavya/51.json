[{"poem":"कभी कभी खुद से बात करो, कभी खुद से बोलो।\nअपनी नज़र में तुम क्या हो? ये मन की तराजू पर तोलो।\nकभी कभी खुद से बात करो।\nकभी कभी खुद से बोलो।\n\nहरदम तुम बैठे ना रहो -शौहरत की इमारत में।\nकभी कभी खुद को पेश करो आत्मा की अदालत में।\nकेवल अपनी कीर्ति न देखो- कमियों को भी टटोलो।\nकभी कभी खुद से बात करो।\nकभी कभी खुद से बोलो।\n\nदुनिया कहती कीर्ति कमा के, तुम हो बड़े सुखी।\nमगर तुम्हारे आडम्बर से, हम हैं बड़े दु:खी।\nकभी तो अपने श्रव्य-भवन की बंद खिड़कियाँ खोलो।\nकभी कभी खुद से बात करो।\nकभी कभी खुद से बोलो।\n\nओ नभ में उड़ने वालो, जरा धरती पर आओ।\nअपनी पुरानी सरल-सादगी फिर से अपनाओ।\nतुम संतो की तपोभूमि पर मत अभिमान में डालो।\nअपनी नजर में तुम क्या हो? ये मन की तराजू में तोलो।\nकभी कभी खुद से बात करो।\nकभी कभी खुद से बोलो।\n\n","author":"प्रदीप","title":"कभी कभी खुद से बात करो \/ प्रदीप"},{"poem":"ऐ मेरे वतन के लोगों\nतुम खूब लगा लो नारा\nये शुभ दिन है हम सब का\nलहरा लो तिरंगा प्यारा\nपर मत भूलो सीमा पर\nवीरों ने हैं प्राण गँवाए\nकुछ याद उन्हें भी कर लो -२\nजो लौट के घर न आये -२\n\nऐ मेरे वतन के लोगों\nज़रा आँख में भर लो पानी\nजो शहीद हुए हैं उनकी\nज़रा याद करो क़ुरबानी\n\nजब घायल हुआ हिमालय\nखतरे में पड़ी आज़ादी\nजब तक थी साँस लड़े वो\nफिर अपनी लाश बिछा दी\nसंगीन पे धर कर माथा\nसो गये अमर बलिदानी\nजो शहीद हुए हैं उनकी\nज़रा याद करो क़ुरबानी\n\nजब देश में थी दीवाली\nवो खेल रहे थे होली\nजब हम बैठे थे घरों में\nवो झेल रहे थे गोली\nथे धन्य जवान वो अपने  \nथी धन्य वो उनकी जवानी\nजो शहीद हुए हैं उनकी\nज़रा याद करो क़ुरबानी\n\nकोई सिख कोई जाट मराठा\nकोई गुरखा कोई मदरासी\nसरहद पर मरनेवाला\nहर वीर था भारतवासी\nजो खून गिरा पर्वत पर\nवो खून था हिंदुस्तानी\nजो शहीद हुए हैं उनकी\nज़रा याद करो क़ुरबानी\n\nथी खून से लथ-पथ काया\nफिर भी बन्दूक उठाके\nदस-दस को एक ने मारा\nफिर गिर गये होश गँवा के\nजब अन्त-समय आया तो\nकह गये के अब मरते हैं\nखुश रहना देश के प्यारों\nअब हम तो सफ़र करते हैं\nक्या लोग थे वो दीवाने\nक्या लोग थे वो अभिमानी\nजो शहीद हुए हैं उनकी\nज़रा याद करो क़ुरबानी\n\nतुम भूल न जाओ उनको\nइसलिये कही ये कहानी\nजो शहीद हुए हैं उनकी\nज़रा याद करो क़ुरबानी\n\nजय हिन्द...\nजय हिन्द की सेना -२\nजय हिन्द, जय हिन्द, जय हिन्द\n\n","author":"प्रदीप","title":"ऐ मेरे वतन के लोगों \/ प्रदीप"},{"poem":"हम लाये हैं तूफ़ान  से किश्ती  निकाल के\n\nपासे सभी उलट गए दुश्मन की चाल के\nअक्षर सभी पलट गए भारत के भाल के\nमंजिल पे आया मुल्क हर बला को टाल के\nसदियों के बाद फ़िर उड़े बादल गुलाल के\n\nहम लाये हैं तूफ़ान से किश्ती निकाल के\nइस देश को रखना मेरे बच्चों संभाल के\nतुम ही भविष्य हो मेरे भारत विशाल के\nइस देश को रखना मेरे बच्चों संभाल के\n\nदेखो कहीं बरबाद न होवे ये बगीचा \nइसको हृदय के खून से बापू ने है सींचा\nरक्खा है ये चिराग़ शहीदों ने बाल के\nइस देश को रखना मेरे बच्चों संभाल के\n\nदुनियाँ के दांव पेंच से रखना न वास्ता \nमंजिल तुम्हारी दूर है लंबा है रास्ता \nभटका न दे कोई तुम्हें धोखे में डाल के\nइस देश को रखना  मेरे बच्चों संभाल के\n\nएटम बमों के जोर पे ऐंठी है ये दुनियाँ \nबारूद के इक ढेर पे बैठी है ये दुनियाँ\nतुम हर कदम उठाना जरा देखभाल के\nइस देश को रखना मेरे बच्चों संभाल के\n\nआराम की तुम भूल-भुलैया में न भूलो \nसपनों के हिंडोलों में मगन हो के न झूलो \nअब वक़्त आ गया मेरे हंसते हुए फूलों \nउठो छलांग मार के आकाश को छू लो\nतुम गाड़ दो गगन में तिरंगा उछाल के \nइस देश को रखना  मेरे बच्चों  संभाल के\n\n","author":"प्रदीप","title":"हम लाये हैं तूफ़ान  से किश्ती  निकाल के \/ प्रदीप"},{"poem":"सुख दुःख दोनों रहते जिसमें, जीवन है वो गाँव\nकभी धूप कभी छाँव, कभी धूप तो कभी छाँव \nभले भी दिन आते जगत में, बुरे भी दिन आते\nकड़वे मीठे फल करम के यहाँ सभी पाते\nकभी सीधे कभी उल्टे पड़ते अजब समय के पाँव\nकभी धूप कभी छाँव, कभी धूप तो कभी छाँव \nसुख दुःख दोनों रहते जिसमें, जीवन है वो गाँव\n\nक्या खुशियाँ क्या गम, यह सब मिलते बारी बारी \nमालिक की मर्ज़ी पे चलती यह दुनिया सारी\nध्यान से खेना जग नदिया में बन्दे अपनी नाव\nकभी धूप कभी छाँव, कभी धूप तो कभी छाँव \nसुख दुःख दोनों रहते जिसमें, जीवन है वो गाँव\n\n","author":"प्रदीप","title":"कभी धूप कभी छाँव \/ प्रदीप"},{"poem":"आज हिमालय की चोटी से फिर हम ने ललकरा है\nदूर हटो ऐ दुनिया वालों हिन्दुस्तान हमारा है.\n\nजहाँ हमारा ताज-महल है और क़ुतब-मीनारा है\nजहाँ हमारे मन्दिर मस्जिद सिखों का गुरुद्वारा है\nइस धरती पर क़दम बढ़ाना अत्याचार तुम्हारा है.\n\nशुरू हुआ है जंग तुम्हारा जाग उठो हिन्दुस्तानी\nतुम न किसी के आगे झुकना जर्मन हो या जापानी\nआज सभी के लिये हमारा यही क़ौमी नारा है.\n\n","author":"प्रदीप","title":"आज हिमालय की चोटी से \/ प्रदीप"},{"poem":"गा रही है ज़िंदगी हर तरफ़ बहार में किस लिये\nचार चांद लग गये हैं तेरे मेरे प्यार में इस लिये)\n\nआ गया आँचल किसी का आज मेरे हाथ में \nहै चकोरी आज अपने चँद्रमा के साथ में\nचल पडी दो किश्तीयाँ आज एक धार में किस लिये\nचार चांद लग गये हैं तेरे मेरे प्यार में इस लिये\nगा रही है ज़िंदगी हर तरफ़ बहार में किस लिये\nचार चांद लग गये हैं तेरे मेरे प्यार में इस लिये\n\nछू रही तन मन को मेरे प्रीत की पुर्वाईयाँ\nदूर की अम्ब्राईओं में गुँजती शेहनाईयाँ\nसौ गुना निखार है आज तो सिंगार में किस लिये\nचार चांद लग गये हैं तेरे मेरे प्यार में इस लिये\nगा रही है ज़िंदगी हर तरफ़ बहार में किस लिये\nचार चांद लग गये हैं तेरे मेरे प्यार में इस लिये\n\nज़िंदगी भर के लिये तू बाँह मेरी थाम ले \nजब तलक ये साँस है हर साँस तेरा नाम ले \nइक नयी दुनिया खडी अपने इंतेज़ार में किस लिये\nचार चांद लग गये हैं तेरे मेरे प्यार में इस लिये\nगा रही है ज़िंदगी हर तरफ़ बहार में किस लिये\nचार चांद लग गये हैं तेरे मेरे प्यार में इस लिये\n\n","author":"प्रदीप","title":"गा रही है ज़िंदगी हर तरफ़ \/ प्रदीप"},{"poem":"मेरे जीवन के पथ पर छाई ये कौन\nपूनम की चाँदनी\nकौन\nपूनम की चाँदनी\nमेरे जीवन के पथ पर छाई ये कौन\nपूनम की चाँदनी\nअरे\nमधुर-मधुर मन भाई\nये कौन\nनहीं\nमधुर-मधुर मन भाई\nपूनम की चाँदनी\nमेरे जीवन के पथ पर छाई ये कौन\nपूनम की चाँदनी\n\nधीमे-धीमे मेरी कुटी में \nइठलाती हुई बलखाती हुई \nचुपचाप कहीं से आई \nये कौन\nचुपचाप कहीं से आई\nपूनम की चाँदनी\nमेरे जीवन के पथ पर छाई ये कौन\nपूनम की चाँदनी\n\nकौन परी ये स्वर्ग से उतरी\nबड़ी लाज भरी मेरे आस-पास\nखेलन लागी रस-रंग रास \nपल-पल ले कर अंगराई \nये कौन\nपल-पल ले कर अंगराई\nपूनम की चाँदनी\nमेरे जीवन के पथ पर छाई ये कौन\nपूनम की चाँदनी\nतुम कौन\nपूनम की चाँदनी\n\n","author":"प्रदीप","title":"मेरे जीवन के पथ पर \/ प्रदीप"},{"poem":"हम तो अलबेले मज़दूर गज़ब हमारी जादूगरी \nजादूगरी भाई जादूगरी गज़ब हमारी जादूगरी\nहम तो अलबेले मज़दूर गज़ब हमारी जादूगरी\n\nकहो तो फ़ौरन महल बना दें\nपास में बढ़िया बाग़ लगा दें \nजहाँ पे छम-छम नाचे सलोनी \nकोई छबीली परी राम हो जादूगरी \n\nहम तो अलबेले मज़दूर गज़ब हमारी जादूगरी\n\nहम पत्थर में प्राण जगा दें\nहम मिट्टी में जीवन ला दें\nनखरे वाली डलिया मोरी\nनखरे वाली डलिया मोरी\nनखरे वाली डलिया मोरी\nबडी गुमान भरी\nराम हो जादूगरी\n\nहम तो अलबेले मज़दूर गज़ब हमारी जादूगरी\n\n","author":"प्रदीप","title":"हम तो अलबेले मज़दूर \/ प्रदीप"},{"poem":"न जाने किधर आज मेरी नाव चली रे\nन जाने किधर आज मेरी नाव चली रे\nचली रे चली रे मेरी नाव चली रे\nचली रे चली रे मेरी नाव चली रे\nकोई कहे यहाँ चली कोई कहे वहाँ चली\nकोई कहे यहाँ चली कोई कहे वहाँ चली\nमन ने कहा पिया के गाँव चली रे\nपिया के गाँव चली रे\nचली रे चली रे मेरी नाव चली रे\n\nमन के मीत मेरे मिल जा जळी\nदुनिया के सागर में नाव मेरी चल दी\nमन के मीत मेरे मिल जा जळी\nदुनिया के सागर में नाव मेरी चल दी\nबिलकुल अकेली, बिलकुल अकेली अकेली चली रे\nचली रे चली रे मेरी नाव चली रे\nन जाने किधर आज मेरी नाव चली रे\nचली रे चली रे मेरी नाव चली रे\n\nऊँची नीची लहरों पे नाव मेरी डोले\nमन में प्रीत मेरी पिहू पिहू बोले\nऊँची नीची लहरों पे नाव मेरी डोले\nमन में प्रीत मेरी पिहू पिहू बोले\nमेरे मन मुझ को बता, मेरी मंज़िल का पता\nमेरे मन मुझ को बता, मेरी मंज़िल का पता\nबोल मेरे साजन की कौन गली रे\nबोल मेरे साजन की कौन गली रे\nचली रे चली रे मेरी नाव चली रे\n\nन जाने किधर...\n\n","author":"प्रदीप","title":"न जाने आज किधर  \/ प्रदीप"},{"poem":"धीरे धीरे आ रे बादल धीरे धीरे आ रे \nबादल धीरे धीरे जा  \nमेरा बुलबुल सो रहा है शोरगुल ना मचा\n\nरात धुंधली हो गयी है \nसारी दुनिया सो गयी है \nसह्जला के कह रही हैं \nफूल क्यारी में \nसो गयी लैला किसी के इंतजारी में \nमेरी लैला को ओ बादल तू नज़र ना लगा \nमेरा बुलबुल सो रहा है शोरगुल ना मचा\nधीरे धीरे...\n\nओ गाने वाले धीरे गाना \nगीत तू अपना \nक्यों?\nअरे टूट जाएगा किसी की आँख का सपना \nचुपके चुपके कह रहा है मुझसे मेरा दिल \nआ गयी देखो मुसाफिर प्यार की मंजिल \n\nकौन गाता है रुबाई रे \nफिर ये किसकी याद आई रे  \nकिस ने पहना दी है बोलो \nकिस ने पहना दी है मुझको प्रेम की माला \nकिस ने मेरी ज़िन्दगी का रंग बदल डाला \nतुम कहोगे प्रीत इस को  तुम कहोगे प्यार\nमैं कहूँ दो दिल मिले हैं खिल गया संसार \nदो दिलों की ये कहानी तू भी सुनता जा \nओ बादल तू भी सुनता जा!\n\n","author":"प्रदीप","title":"धीरे धीरे आ रे बादल \/ प्रदीप"},{"poem":"ऊपर गगन विशाल नीचे गहरा पाताल\nबीच में धरती वाह मेरे मालिक तू ने किया कमाल\nअरे वाह मेरे मालिक क्या तेरी लीला\nएक फूँक से रच दिया तू ने\nसूरज अगन का गोला\nएक फूँक से रचा चन्द्रमा\nलाखों सितारों का टोला\nतू ने रच दिया पवन झखोला\nये पानी और ये शोला\nये बादल का उड़न खटोला\nजिसे देख हमारा मन डोला\nसोच सोच हम करें अचम्भा\nनज़र न आता एक भी खम्बा\nफिर भी ये आकाश खड़ा है\nहुए करोड़ो साल मालिक\nतू ने किया कमाल\n\nतू ने रचा एक अद्भुत् प्राणी\nजिसका नाम इनसान\nभरा हुआ तूफ़ान\n\nइस जग में इनसान के दिल को\nकौन सका पहचान\nइस में ही शैतान बसा है\nइस में ही भगवान\nबड़ा ग़ज़ब का है ये खिलौना \nइसका नहीं मिसाल\nमालिक तू ने किया कमाल\nऊपर गगन विशाल\n\n","author":"प्रदीप","title":"ऊपर गगन विशाल \/ प्रदीप"},{"poem":"आज नहीं तो कल बिखर जायेंगे ये बादल\nहँसते हुए चल\nमेरे मन हँसते हुए चल\nबीती हुई बातों पे\nबीती हुई बातों पे अब रोने से क्या फल\nहँसते हुए चल\nमेरे मन हँसते हुए चल\n\nगुज़र चुका है जो ज़माना\nगुज़र चुका है जो ज़माना\nतू भूल जा उसकी धुन\nजो आनेवाले दिन हैं\nउनकी आवाज़ को सुन\nमुझे पता है बड़े बड़े\nतूफ़ान हैं तेरे सामने\nखुशी खुशी तू सहता जा\nजो कुछ भी दिया है राम ने\nअपनी तरह कितनों के\nयहाँ टूट चुके हैं महल\nहँसते हुए चल\nमेरे मन हँसते हुए चल\n\nफूलों का सेहरा बाँधनेवाले\nइस दुनिया में अनेक\nजो काँटों का ताज पहन ले\nवो लाखों में एक\nमेरे मन वो लाखों में एक\nगिरे बिजलियां गिरे बिजलियां\nगिरे बिजलियां फिर भी अपनी\nटेक से तू मत टल\nहँसते हुए चल\nमेरे मन हँसते हुए चल\n\nमेरी मुहब्बत आज जलाना\nसम्भल के ज़रा चिराग\nमेरी मुहब्बत आज जलाना\nसम्भल के ज़रा चिराग\nमैं काग़ज़ के घर में बैठी\nलग न जाये आग\nलग न जाये आग मेरी क़िस्मत में\nलग न जाये दाग मेरी इज़्ज़त में\nइस देश की नारी को\nइस देश की नारी को\nकोई कह न दे दुरबल\nहँसते हुए चल\nमेरे मन हँसते हुए चल\n\n","author":"प्रदीप","title":"मेरे मन हँसते हुए चल \/ प्रदीप"},{"poem":"देख तेरे संसार की हालत क्या हो गयी भगवान् \nकितना बदल गया इंसान कितना बदल गया इंसान \nसूरज न बदला चाँद न बदला न बदला रे आसमान \nकितना बदल गया इंसान कितना बदल गया इंसान \n\nराम के भक्त रहीम के बन्दे \nरचते आज फरेब के फंदे \nकितने ये मक्कार ये अंधे \nदेख लिए इनके भी फंदे \nइन्ही की काली करतूतों से \nबना ये मुल्क मसान \nकितना बदल गया इंसान\n\nक्यूँ ये नर आपस में झगड़ते \nकाहे लाखों घर ये उजड़ते \nक्यूँ ये बच्चे  माँ से बिछड़ते \nफूट फूट कर क्यूँ रो\nते प्यारे बापू के प्राण \nकितना बदल गया इंसान \nकितना बदल गया इंसान\n\n","author":"प्रदीप","title":"देख तेरे संसार की हालत \/ प्रदीप"},{"poem":"तुमको तो करोड़ो साल हुए बतलाओ गगन गंभीर \nइस प्यारी प्यारी दुनिया में क्यूँ अलग अलग तक़दीर \n\nमिलते हैं किसी को बिन मांगे ही मोती \nकोई मांगे लेकिन भीख नसीब ना  होती \nक्या सोच के है मालिक ने रची ये दो रंगी  तस्वीर \nइस प्यारी प्यारी दुनिया में क्यूँ अलग अलग तक़दीर \n\nकुछ किस्मत वाले सुख से अमृत पीते \nकुछ दिल पर रख कर पत्थर जीवन जीते \nकहीं मन पंछी  आकाश उड़े कहीं पाँव पड़ी ज़ंजीर \nइस प्यारी प्यारी दुनिया में क्यूँ अलग अलग तक़दीर\n\n","author":"प्रदीप","title":"तुमको तो करोड़ो साल हुए \/ प्रदीप"},{"poem":"किस बाग़ में मैं जन्मा खेला \nमेरा रोम रोम ये जानता है \nतुम भूल गए शायद माली \nपर फूल तुम्हे पहचानता है \nजो दिया था तुमने एक दिन \nमुझे फिर वो प्यार दे दो  \nएक क़र्ज़ मांगता हूँ बचपन उधार दे दो   \n\nतुम छोड़ गए थे जिसको \nएक धूल भरे रस्ते में \nवो फूल आज रोता है \nएक अमीर के गुलदस्ते में \nमेरा दिल तड़प रहा है मुझे फिर दुलार  दे दो \nएक क़र्ज़ मांगता हूँ बचपन उधार दे दो...\n\nमेरी उदास आँखों को है याद वो वक़्त सलोना \nजब झूला था बांहों में मैं बन के तुम्हारा खिलौना \nमेरी वो ख़ुशी की दुनिया फिर एक बार दे दो \nएक क़र्ज़ मांगता हूँ बचपन उधार दे दो...\n\nतुम्हे देख  उठते है \nमेरे पिछले दिन वो सुन्हेरे \nऔर दूर कहीं दिखते हैं\nमुझसे बिछड़े दो चेहरे \nजिसे सुनके घर वो लौटे मुझे वो पुकार दे दो \nएक क़र्ज़ मांगता हूँ बचपन उधार दे दो...\n\n","author":"प्रदीप","title":"किस बाग़ में मैं जन्मा खेला \/ प्रदीप"},{"poem":"हमने जग की अजब तस्वीर देखी \nएक हँसता है दस रोते हैं  \nये प्रभु की अद्भुत जागीर देखी \nएक हँसता है दस रोते हैं  \n\nहमे हँसते मुखड़े चार मिले \nदुखियारे चेहरे हज़ार मिले  \nयहाँ सुख से सौ गुनी पीड़ देखी \nएक हँसता है दस रोते हैं \nहमने जग की अजब तस्वीर देखी \nएक हँसता है दस रोते हैं \n\nदो एक सुखी यहाँ लाखों  में \nआंसू है करोड़ों आँखों में \nहमने गिन गिन हर तकदीर देखी \nएक हँसता है दस रोते हैं \nहमने जग की अजब तस्वीर देखी \nएक हँसता है दस रोते हैं \n\nकुछ बोल प्रभु ये क्या माया \nतेरा खेल समझ में ना आया \nहमने देखे महल रे कुटीर देखी \nएक हँसता है दस रोते हैं \nहमने जग की अजब तस्वीर देखी \nएक हँसता है दस रोते हैं\n\n","author":"प्रदीप","title":"हमने जग की अजब तस्वीर देखी \/ प्रदीप"},{"poem":"चल अकेला चल अकेला चल अकेला \nतेरा मेल पीछे छूटा राही चल अकेला \n\nहजारों मील लम्बे रस्ते तुझको बुलाते \nयहाँ दुखड़े सहने के वास्ते तुझको बुलाते \nहै कौन सा वो इन्सान यहाँ पे\nजिसने दुःख ना झेला \nचल अकेला चल अकेला चल अकेला...\n\nतेरा कोई साथ न दे तो \nतू खुद से प्रीत जोड़ ले \nबिचौना धरती को करके \nअरे आकाश ओढ़ ले \nपूरा खेल अभी जीवन का\nतूने कहाँ है खेला \nचल अकेला चल अकेला चल अकेला\nतेरा मेल पीछे छूटा राही चल अकेला\n\n","author":"प्रदीप","title":"चल अकेला चल अकेला चल अकेला \/ प्रदीप"},{"poem":"उत्तर दक्षिण पूरब पश्चिम \nजिधर भी देखूं मैं \nअंधकार अंधकार \nअँधेरे में जो बैठे हैं \nनज़र उन पर भी कुछ डालो \nअरे ओ रौशनी वालो \nबुरे इतने नहीं हैं हम \nजरा देखो हमे भालो\nअरे ओ रौशनी वालो \n\nकफ़न से ढँक कर बैठे हैं \nहम सपनो की लाशो को \nजो किस्मत ने दिखाए\nदेखते हैं उन उन तमाशों को \nहमे नफरत से मत देखो \nजरा हम पर रहम खालो \nअरे ओ रौशनी वालो \n\nहमारे भी थे कुछ साथी \nहमारे भी थे कुछ सपने \nसभी वो राह में छूटे \nवो सब रूठे जो थे अपने \nजो रोते हैं कई दिन से \nजरा उनको भी समझा लो \nअरे ओ रौशनी वालो \nअँधेरे में जो बैठे हैं \nनज़र उन पर भी कुछ डालो \nअरे ओ रौशनी वालो\n\n","author":"प्रदीप","title":"उत्तर दक्षिण पूरब पश्चिम \/ प्रदीप"},{"poem":"अमृत और ज़हर दोनों हैं सागर में एक साथ \nमंथन का अधिकार है सबको फल प्रभु तेरे हाथ \nतेरे फूलों से भी प्यार \nतेरे काँटों से भी प्यार \nजो भी देना चाहे देदे करतार \nदुनिया के तारनहार \nतेरे फूलों से भी प्यार \n\nचाहे सुख दे या दुःख, चाहे ख़ुशी दे या गम \nमालिक जैसे भी रखेगा वैसे रह लेंगे हम \nचाहे हंसी भरा संसार दे या आंसुओं की धार \nदो भी देना चाहे देदे करतार \nदुनिया के तारनहार\n\nहमको दोनों हैं पसंद तेरी धूप और छाँव \nदाता किसी भी दिशा में ले चल ज़िन्दगी की नाव \nचाहे हमें लगा दे पार डूबा दे चाहे हमे मझधार \nदो भी देना चाहे देदे करतार \nदुनिया के तारनहार\n\n","author":"प्रदीप","title":"अमृत और ज़हर दोनों हैं सागर में एक साथ  \/ प्रदीप"},{"poem":"होने लगा है मुझ पे जवानी का अब असर \nझुकी जाए नज़र \nदेखो छलक पड़ी है मेरे रूप की गागर \nझुकी जाए नज़र हो झुकी जाए नज़र \n\nइक ऐसी डगर पर आई मेरी उमर \nदमकी है मेरी दुनिया झमकी है झांझर \nदुल्हन की तरह आज मैं बन ठन चली  किधर \nझुकी जाए नज़र हो  झुकी जाए नज़र \n\nमुस्का रहा है मन शरमा रहे नयन \nपलकों में झुमने लगे प्यार के सपन \nचुपके से मेरे दिल में कोई कर रहा है घर \nझुकी जाए नज़र हो झुकी जाए नज़र\n\nअपना है अब ये हाल लटपट हुई है चाल \nमैं ऐसे डोलूं जैसे डोले पवन में डाल \nपड़ने लगे हैं पाँव मेरे इधर उधर \nझुकी जाए नज़र हो झुकी जाए नज़र\n\nहोने लगा है मुझ पे जवानी का अब असर \nझुकी जाए नज़र झुकी जाए नज़र\n\n","author":"प्रदीप","title":"होने लगा है मुझ पे जवानी का अब असर  \/ प्रदीप"},{"poem":"चलो चलें मन सपनो के गाँव में \nकाँटों से दूर कहीं फूलों की छाँव में \nचलो चलें मन... \n\nहो रहे इशारे रेशमी घटाओं में \nचलो चलें मन... \n\nआओ चलें हम एक साथ वहां \nदुःख ना जहाँ कोई गम ना जहाँ \nआज है निमंत्रण सन सन हवाओं में \nचलो चलें मन... \n\nरहना मेरे संग में हर दम \nऐसा ना हो के बिछड़ जायें हम \nघूमना है हमको दूर की दिशाओं में \n\nचलो चलें मन सपनो के गाँव में \nकाँटों से दूर कहीं फूलों की छाँव में \nचलो चलें मन...\n\n","author":"प्रदीप","title":"चलो चलें मन सपनो के गाँव में \/ प्रदीप"},{"poem":"मैं एक नन्हा सा मैं एक छोटा सा बच्चा हूँ \nतुम हो बड़े बलवान \nप्रभु जी मेरी लाज रखो \nमैं एक नन्हा सा\n\nमैंने सुना है तुमने यहाँ पे \nलाखों के दुःख टाले \nमेरा दुःख भी टालो तो जानूं \nचक्र सुदर्शन वाले \nमैं एक नन्हा सा मैं एक छोटा सा बच्चा हूँ \nमुझपे धरो कुछ ध्यान \nप्रभु जी मेरी लाज रखो \nमैं एक नन्हा सा\n\nतुमको दयालु अपना समझके मैंने आज पुकारा \nमुझ निर्बल के हाथ पकड़ लो \nदे दो नाथ सहारा \nमैं एक नन्हा सा मैं एक छोटा सा बच्चा हूँ \nमैं भी तुम्हारी संतान \nप्रभु जी मेरी लाज रखो \nमैं एक नन्हा सा\n\nमैं आया हूँ आज तुम्हारे द्वार पे आस लगाये \nऐसा कोई जतन करो प्रभु \nसांच को आंच ना आये \nमैं एक नन्हा सा मैं एक छोटा सा बच्चा हूँ \nबिगड़ी बनादो भगवान \nप्रभु जी मेरी लाज रखो \nप्रभु जी मेरी लाज रखो \nप्रभु जी मेरी लाज रखो\n\n","author":"प्रदीप","title":"मैं एक नन्हा सा मैं एक छोटा सा बच्चा हूँ \/ प्रदीप"},{"poem":"चरागों का लगा मेला ये झांकी खूबसूरत है \nमगर वो रौशनी है कहाँ \nमुझे जिसकी जरुरत है \nये ख़ुशी लेके मैं क्या करूँ \nमेरी है अब तलक रात काली \n\nजगमगाते दियो मत जलो \nमुझसे रूठी है मेरी दिवाली \nये ख़ुशी लेके मैं क्या करूँ \n\nजिनसे रोशन थी ये ज़िन्दगी \nवो तो जाने कहीं चल दिए \nरौशनी मेरे आकाश को \nदेने वाले कहीं चल दिए\nचल दिए है मेरे देवता \nजिनका मंजर पड़ा आज खाली \nजगमगाते दियो मत जलो \nमुझसे रूठी है मेरी दिवाली \n\nमैं जितना आज हूँ उतना ना था उदास कभी \nचले गए वो बड़ी दूर जो थे पास कभी \nअनाथ कर गए मुझको बिसारने वाले \nबिना बताये अचानक सिधारने वाले \nकहा हो ऐ मेरी बिगड़ी सँवारने वालों \nपुकार लो मुझे बेटा पुकारने वालों\n\n","author":"प्रदीप","title":"चरागों का लगा मेला ये झांकी खूबसूरत है \/ प्रदीप"},{"poem":"अपनी माँ की किस्मत पर मेरे बेटे तू मत रो \nमैं तो काँटों में जी लुंगी जा तू फूलों पर सो \nअपनी माँ की किस्मत पर...\n\nतू ही मेरे दिन का सूरज तू मेरी रात का चंदा \nएक दिन तो देगा तू ही मेरे अंत समय में कन्धा \nमेरा देख के उजड़ा जीवन तू आज दुखी मत हो \nमैं तो काँटों में जी लुंगी जा तू फूलों पर सो \nअपनी माँ की किस्मत पर...\n\nहसने के ये दिन हैं तेरे रोने से तेरा क्या नाता \nरोने के लिए तो बेटा जनी है जगत में माता \nमेरे लाल ये आंसू देदे अपनी दुखिया माँ को \nमैं तो काँटों में जी लुंगी जा तू फूलों पर सो \nअपनी माँ की किस्मत पर...\n\/peom\n\n","author":"प्रदीप","title":"अपनी माँ की किस्मत पर मेरे बेटे तू मत रो  \/ प्रदीप"},{"poem":"तूने खूब रचा भगवान् \nखिलौना माटी का \nइसे कोई ना सका पहचान \nखिलौना माटी का \n\nवाह रे तेरा इंसान विधाता \nइसका भेद समझ में ना आता \nधरती से है इसका नाता \nमगर हवा में किले बनाता \nअपनी उलझन आप बढाता \nहोता खुद हैरान\nखिलौना माटी का\nतूने खूब रचा खूब गड़ा  \nभगवान् खिलौना माटी का\n\nकभी तो एकदम रिश्ता जोड़े \nकभी अचानक ममता तोड़े \nहोके पराया मुखड़ा मोड़े \nअपनों को मझधार में छोड़े \nसूरज की खोज में इत उत दौड़े \nकितना ये नादान \nखिलौना माटी का\nतूने खूब रचा खूब गड़ा  \nभगवान् खिलौना माटी का\n\n","author":"प्रदीप","title":"खिलौना माटी का \/ प्रदीप"}]